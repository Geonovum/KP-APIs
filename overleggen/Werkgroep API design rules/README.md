# Over de werkgroep API Design Rules 

## Doel
de werkgroep API Design Rules & Extensions werkt binnen het Kennis Platform API's aan de API Design Rules en de Extensions. Ons doel is hierbij om de Design Rules zo uit te werken dat deze voor partijen die API's gaan maken een goede basis bieden om interoperabele API's te realiseren en dat deze er voor partijen die API's gebruiken zorgen voor een eenduidige werking en daarmee het gemak van koppelen verhogen.

Omdat er veel verschillende toepassingen zijn voor API's en er soms verschillende opties zijn afhankelijk van de context werkt de werkgroep ook aan modules die duidelijk maken welke rules voor een bepaald doel of bepaalde context als 'verplicht' moeten worden gezien.

## Werkwijze

De werkgroep draagt bij aan de API Design Rules.
> Voor de API Design rules geldt dat deze op de pas-toe-of-leg-uit lijst van het Forum Standaardisatie staan en dat het formele beheer door Logius wordt gevoerd. De werkgroep heeft de mogelijkheid om wijzigingen op de API Design Rules voor te stellen, deze zullen dan vervolgens  worden opgepakt en behandeld.

Wil je bijdragen aan de uitwerking van onderwerpen dan kun je je melden bij de trekker van het onderwerp of contact opnemen met Pieter Dijkstra (pieter.dijkstra@kadaster.nl).

### Discussies

Discussies voeren we via de [issues](https://github.com/Geonovum/KP-APIs/issues) op deze repository. Je kunt een nieuwe discussie starten door een issue te openen. Natuurlijk kun je ook deelnemen door te reageren op de open issues.

De subgroepen zullen (de samenvatting van) hun discussies over het onderwerp waar zij aan trekken ook dezel via de issues zodat iedereen kennis kan nemen van de zaken die spelen.

### Bijeenkomsten

De werkgroep komt vier keer per jaar bijeen. Deze bijeenkomsten vinden online plaats. 

### Wil je aanhaken bij de werkgroep neem dan contact op met Pieter Dijkstra (pieter.dijkstra@kadaster.nl)
