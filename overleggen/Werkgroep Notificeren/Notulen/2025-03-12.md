# Notulen werkgroep Notificeren 2025-03-12

### Deelnemers:
- Frank Terpstra (Geonovum)
- Stas Mironov (Logius)
- Tim van der Lippe (Logius)
- Jorrit Joritsma (ICTU)
- Gideon Zegwaard (ICTU/FDS)
- Martijn Stoops (IND)
- Mohammed Zirar (IND)
- Paul de Rooij (IND)
- Karl de Boer (Enable-u)
- Ton Donker (Enexis/EDSN)
- Bernard van Raaij (consultant Agrosector)


### Agenda:
-	Aftrap (Frank Terpstra) 
-	Voorstelrondje/kennismaking
-	CloudEvents NL Gov profiel update en de adoptie bij overheden (use-cases)
-	Ontwikkelingen bij OGC
-	Abonneren icm notificeren
    -	Welke standaarden/protocollen/software bestaan er/worden nu gebruikt?
    -	Federatief Datastelsel
-	AsyncAPI ontwikkelingen
-	Kennisplatform bijeenkomst (26 maart)
-	Vervolgafspraken/doelstelling van de WG

### Notulen:
Introductie van Frank van de werkgroep en het doel. De deelnemers stellen zich daarna voor en geven een inkijk in hun achtergrond en leggen uit wat ze willen bereiken.

Sommige deelnemers zijn niet actief bij de overheid, maar maken gebruik van event-driven architecture en willen de lijn van de NL API strategie volgen.


##### Algemene discussie CloudEvents en pubsub architectuur:

Stas: Uitleggen van de CloudEvents standaard profiel en het doel, daarbij ook de rol van Logius als beheerder. De standaard komt van origine bij de VNG realisatie vandaan en is gebaseerd op de internationale CloudEvents standaard. Een presentatie van VNG API-Lab Notificatie API is relevant. Standaardisatie van een protocol is wel vereist. CloudEvents staat twee formaten toe: binary en structured. Integraties zijn veelgebruikt bij verscheidene bedrijven en op basis van gebouwde SDK's.
Frank: Dit profiel wordt andere gebruikt bij BRO van TNO. Dat staat al in productie, maar er is enkel 1 afnemer die ook bij TNO zit.
Ton: TNO heeft gepresenteerd aan ons en heeft ook de structured format optie gekozen. Voordeel is dat alles integraal in 1 unit zit, wat makkelijker op te slaan is. Nadeel is dat er geen efficient gebruik wordt gemaakt van protocol headers zoals bij HTTP.
Mohammed: IND heeft ook voor structured format gekozen. Hoe wordt cloudEvents gebruikt bij Enable-u?
Karl: Er zijn ongeveer 30 overheidsorganisaties die een publisher zijn van een event, afgehandeld door een pub-subbroker. Iedere organisatie (bijv BRP, RVIG, gemeentelijke organisaties) kiezen zelf welk formaat, kan XML of JSON zijn bijvoorbeeld. Elke andere aangesloten organisatie (zo'n 200) kunnen zelf bepalen waar ze op subscriben en in welk formaat ze dat willen. De inhoud van het bericht is weldegelijk van belang (bijvoorbeeld levensgebeurtenis uit de BRP). Daarom hebben wij er belang bij dat de inhoud van het event gestandaardiseerd wordt. Anders implementeren andere leveranciers hun CloudEvents data anders. Daarom hebben wij behoefte aan een centrale plek van "deze CloudEvents inhoud hebben we in Nederland".
Stas: Wat is Notify NL?
Karl: NOTO, gebaseerd op Notify UK. Daarop is onze open source implementatie op gebouwd.
Gideon: FDS kiest wel voor CloudEvents, niet een andere NOTO.
Frank: VNG bouwt een concurrerende standaard, dat is apart, omdat ze origineel zijn begonnen met CloudEvents.
Gideon: Observaties uit FDS: CloudEvents sluit aan bij andere standaarden, bijvoorbeeld FSC. Maar hoe werkt het met abonneren? FDS wil het liefst notificaties met zo min mogelijk data, dus dat de versturende kant wordt ingeperkt. Gebeurtenistypes vorm van register waarin versturende kant kan speciferen, maar moet voor de gebruiker wel beschikbaar zijn. FDS wil zo klein mogelijk notificaties, om te voorkomen dat persoonsgegevens onnodig lekken. Notificatie vereist dan wel een bevraging voor meer informatie.
Karl: Security-aspect is ook van belang. Binary format kan bijvoorbeeld encryption op worden toegepast. Routering kan dan op basis van enkel de headers. Dat is bij structured format niet handig.
Ton: Ja dat doen wij ook met "thin"-events, waarbij aanvullende informatie moet worden opgehaald en met beveiliging gecheckt of dat wel mag. Privacy kan dan niet met een "fat"-event waar alle data in zit.
Mohammed: Klopt, hebben wij bij IND ook, maatregelen getroffen voor privacy en AVG.
Karl: Wij gebruiken Kafka als messaging platform. Consumers zijn daardoor schaalbaar toe te voegen. Alle andere use cases blijven in de queue.
Mohammed: Dat werkt alleen async, maar soms moeten dingen ook real-time worden afgehandeld. Kafka kan niet als er gelijk informatie nodig is.
Karl: Dat is meer architectuur, is inderdaad een andere discussie. De consumer moet wel los te koppelen zijn.
Mohammed: Je moet kunnen aansluiten op de verwachtingen van de buitenwereld qua timing.
Gideon: Ook aandacht nodig voor garantie van aflevering van de notificatie. Wordt hij wel geleverd of niet? Daar wil je zekerheid voor. Bijvoorbeeld dat de notificatie aangeboden blijft worden als er downtime is bij de consumer.
Karl: Volgorde is soms ook belangrijk.
Gideon: Ja, alleen is dat een stuk moeilijker. Dan worden processen sequentieel en krijg je volume en schaalbaarheidsproblemen.
Ton: Dat hangt ook van de use case af. Is altijd al lastig met event-driven architecture. Er zijn ook verschillen met streaming platforms en queues. Heb je een smart broker die alles volgens het FIFO-principe afhandelt, ook al is dat niet waterdacht.
Frank: Volgorde is prima, als het maar in het bericht zit (zoals een volgnummer). Consumer moet uiteindelijk de volgorde bepalen, want berichten kunnen anders aankomen.
Karl: Eens. Wij behandelen bijvoorbeeld berichten binnen een uur per consumer, zodat volgorde daarin kan worden verwerkt in de consumer.
Frank: Non-repudiation is ook belangrijk (het is bewezen dat de consumer het bericht heeft ontvangen).
Ton: Daarmee kan je inderdaad niet meer ontkennen dat je de informatie hebt ontvangen.
Gideon: Standaard als FSC doet ook al transaction logging. Kan een combinatie zijn met notificaties.
Karl: EBMS2 handelt dit allemaal af, is onderdeel van de huidige digikoppeling standaard.

##### Update over OGC notificatie standaard:

Frank: Ik heb een update van het OGC event recentelijk gehouden, is eens in de 3 jaar. Hierbij waren er enkele standaarden die met notificaties te maken hadden. Environmental Data Retrieval standaard voor metereologische data zoals het weer/klimaat. Er is ook een extensie voor PubSub. De intentie is om dit generiek te maken voor allerlei Geo-data. Async API wordt gebruikt als discovery en description mechanisme, dat is de asynchrone tegenhanger van  OAS. Inhoud ligt heel dicht bij CloudEvents, maar net niet helemaal. Wel interesse van de auteurs om te gaan kijken naar CloudEvents en mogelijk te integreren. Er zijn onder andere bindings met websockets, AMQP. Algemeen idee is om geen protocol te verplichten. Veel belangrijker om discovery mechanisme op orde te krijgen. Op wat voor manier subscriptions te regelen, daarbij is protocol niet van belang.
Andere interessante ontwikkeling is dat er ook binnen het OGC conflicterende standaarden zijn, omdat sommige eerder waren dan andere. SensorThings API was eerst en is gebaseerd op OData. Voorstel is daarbij om W3C Websub toe te passen. Dat is een W3C-standaard voor het versturen van notificaties door middel van webhooks. Standaard die had al MQTT als asynchroon protocol. Dat is een relatief grote drempel, zeker als je al een REST API aanbiedt. Dus vandaar nu een integratie met webhooks.
OData is erg sterk qua querytaal. Daarmee kan je abonneren via een specifieke query. Dus subscription management op basis van zelfgemaakte queries. Zodra die query matcht, dan gaat er een HTTP bericht naar de webhook. Om dat te beschrijven met Async API is erg lastig. Ook lijkt de inhoud van berichten niet op CloudEvents, is enkel het model van de SensorThings API. Voor bestaande is dit in ieder geval wel interessant. De filisofie om de inhoud te definieren en goeie discoverability, maar de protocollen vrij te houden is erg goed en nuttig. Als we een API Design Rules module of andere standaard gaan schrijven, dan is dit een goed uitgangspunt.
Gideon: Als we dat binnen FDS doen, dan willen we wel inperken wat voor data je kan krijgen. En ook welke combinaties er mogen zijn, bijvoorbeeld als je FSC gebruikt dan moet dat via HTTP.
Frank: Je kan wel profielen doen op protocol bindings, maar de standaard kan er niet 1 verplichten.
Ton: Dat is zeker interessant. Moet even begrijpen hoe de combinatie zit met OData. Het betekent wel dat de subscriber bepaalt het event is, dus de broker moet dat ondersteunen.
Frank: Klopt. Daar hadden ze al een broker voor vanwege de MQTT implementatie. Die hebben ze vertaald naar webhooks.
Ton: Het is ook ad-hoc, want je kan je eigen event specificeren.
Gideon: Doet me ook denken aan FT. Ik zie raakvlakken met toegang tot populaties of kenmerken, wat je wilt inperken via policies. Niet iedereen bij persoonsgegevens kunnen. Dat vraagt om een taal om toegangsverlening uit te drukken. De aanbieder definieert de taal, bijvoorbeeld de voorwaarde-regel taal uit de BRP. Op termijn willen we dat standaardiseren, kan ook daarvoor worden gebruikt.
Frank: Inderdaad, de vraag is "Wat is je taal voor het filteren van notificaties?". Als het om beveiligde dataa gaat, hoe zorg je er dan voor dat de query niet teveel data al weg geeft. Bijvoorbeeld een status code dat er geen toegang is, of dat de resource niet bestaat. Dat geeft al stiekem meer informatie weg, waardoor je de database kan leegtrekken.
Gideon: De interactie tussen policy en toegang met beperkingen bestaat zeker synergie, het liefst gespecificeerd met dezelfde taal.
Mohammed: Elke organisatie moet dat zelf bepalen. IND kan geen OData doen vanwege privacy.
Ton: OData is heel krachtig, zeker voor complexe structuren. Kan je de hele database efficient mee leeg halen.
Mohammed: Iedere micro-service bij ons heeft zijn eigen database. Dat is een leuke uitdaging. Vraag aan Ton: qua event-sourcen, welk component gebruiken jullie?
Ton: Wij gebruiken Kafka, binnen onze sector wordt ook RabbitMQ gebruikt. Elke afnemere heeft zijn dedicated queue.
Frank: Ik zal de presentatie delen via de e-mail.

##### abonneringsstandaard
Stas: Volgende punt is abonneringsstandaard, hebben we hiermee deels al besproken. Ook al gevonden met CloudEvents hoe veilig abonnenementen kunnen worden toegevoegd. Voorlopig hebben we alleen guidelines met webhooks, zeggen we niks over beveiliging. Het Technisch Overleg CloudEvents is morgen (donderdag 13 maart 2025). Het TO besluit wat de standaard behelst, maar input van deze werkgroep is daarvan belang voor meer de technische inzichten.
Karl: Hoe verhoudt zich tot het TO Digikoppeling, is dat een andere?
Stas: Is inderdaad een andere.
Gideon: Waarom is het een ander TO?
Frank: Digikoppeling gaat over de manier van communicatie, niet over de inhoud van het bericht. CloudEvents doet dat wel.
Karl: Maar subscription met beveiliging (uit digikoppeling) is juist wel interessant. Hoe doen we dat met bearer token?
Stas: Klopt, dat was ook als issue aangekaart in het TO.
Karl: Wij beginnen nu met CloudEvents implementeren, wat als we nu een andere beveiligingskeuze maken?
Stas: De standaard is nog in ontwikkeling op dit gebied. Dat gaan we wel verwerken.
Gideon: Voor discovery, houdt ook DCAT in de gaten.

##### Meer informatie over Async API:

Stas: Gezien de tijd, laten we naar het laatste punt gaan: Async API. Ik ben bij FOSDEM geweest en daar waren veel sessies over en belangstelling was groot. Het leeft vooral in de commerciele sector. Wie heeft er ervaring mee?
Ton: Ik ben er bekend mee, maar ervaring nog niet genoeg
(Meer deelnemers hebben hetzelfde als Ton)
Stas: Inderdaad, we ze veel interesse maar nog geen concrete implementaties en inzichten.
Bij het Fieldlab van Digilab hebben ze al notificaties gebouwd in een proof-of-concept. Ze gebruiken CloudEvents met NATS server. 3 april is de volgende Fieldlab dag, misschien interessant. Event-driven architecture focust voornamelijk op inhoud en schema's. Bij Async API gaat het om contract opstellen hoe je te werk gaat. Slack wordt als metafoor gebruikt. Verschillende soorten berichten, mensen kiezen zelf waar ze aan willen deelnemen. Berichten zijn informatiearm of -rijk. Sommige kanalen kunnen beperkt aantal mensen posten, meer broadcasting. Ook worden access rights bepaald met private channels. Request-for-reply door middel van emojis en responses in threads.
Er is ook een link met JSON Schema. Het is interoperable, alles kan je vast leggen. Alles staat goed beschreven in de documentatie op asyncapi.com. Daar staan ook meerdere use cases van commerciele bedrijven. Verder mensen nog ervaring ermee?
Karl: Er is ook een Java library om automatisch documenatie te genereren op basis van messages.
Mohammed: Wij gebruiken Async API om skeletten van micro-services te genereren. Idee is om het ook te doen voor het ontsluiten van APIs. Zowel voor streaming en sourcing, we kijken ook naar CloudEvents.
Frank: Kunnen jullie daar de volgende sessie meer over vertellen?
Mohammed: Samen met Martijn proberen we API management te laten landen. Dan kan je contract-first werken. We hanteren de wet als bron, de schema's worden door onze data-modelleurs bepaald. Daarna nemen developers het over en geven de componenten structuur en de protocollen er omheen.
Frank: Welke termijn is realistisch?
Martijn: Hoe vaakt komt deze werkgroep bijeen?
Frank: Meestal 4 a 5 keer per jaar, verschilt per werkgroep. Als er meer actief werk nodig is, dan wat vaker.
Martijn: Wij gaan in Q2 hier aan werken bij de IND. Eind van dat kwartaal kunnen we een presentatie geven.
Ton: Zeker interessant. Wij gebruiken Azure API en die ondersteund nog geen Async API. We willen ook graag contract-first gaan werken.
Mohammed: Over 2 maanden  hebben we meer informatie. Geen demo, wel een presentatie.
Stas: Dan weten we ook meer over de Fieldlab implementatie.

##### Andere ideeen voor topics van de werkgroep:

Frank: Ander idee is ook om samen te zitten met werkgroep beveiliging van het kennisplatform API.
Stas: Vraag aan Frank: Wat is de relatie van CloudEvents met STUF.
Frank: Ik was PM in 2012, geen actueel beeld. Voornaamste is dat gemeenten af willen van STUF. Toepassing is nu groot, want geen nieuwe standaard. STUF doet aan broadcasting, zonder filter. Gebruikt om kopie-bestanden, niet data-bij-de-bron.
Karl: Mijn droom is om STUF op basis van CloudEvents te bouwen. Het is gerelateerd aan een domein, niet zozeer een event. Maar zou wel kunnen. Zelfs als BRP naar API gaat, dan moet enable-u dat supporten want afnemers verwachten nog STUF.
Frank: Gerelateerd aan laatste onderwerp: inhoud van de berichten. Behoefte aan best practices en profielen op CloudEvents.
Karl: Als afnemende systemen weten wat ze kunnen verwachten, dan pas gaan ze het gebruiken.
Frank: Het hangt heel erg van het bedrijfsproces af. Waar wil je de notificatie? Kan uit de bocht vliegen.
Gideon: Dit is erg complex. "Iemand wordt 18", is lastig. Wat bij emigratie, als geboortedatum gecorrigeerd wordt. Is lastig om goed uit te gaan.
Karl: Dat gebeurd het liefst centraal, terwijl het nu allemaal bij afnemers gebeurd en lastig is. En verspilling van duplicate implementaties. Webhook abonnementen kunnen alleen voor niet-privacy-gevoelige. Andere wil je strikt beheren, dus via Digilevering en we bepalen wanneer dat nog werkt en wanneer het uit staat.

##### Praktische zaken:

Frank: We moeten een map voor deze werkgroep op GitHub. Onderwerpen die we hebben geidentificeerd.
Stas: Lijkt me goed, ga ik doen.
Karl: Hoe kan ik het TO CloudEvents notulen lezen?
Stas: Staat allemaal op GitHub. Wordt ook nog gemaild naar TO-leden.

Plannen voor volgende sessie met een fysieke locatie afhankelijk van waar mensen zitten. Waarschijnlijk in de buurt van Den Haag.

##### Actiepunten:
- Notulen opstellen
- Notulen delen met leden WG en TO
- Github repo maken bij KPAPIs
- Linken met Github repo CE
- Plannen volgende bijeenkomst (16 april?)
- Voorbereiden content/onderwerpen
- ...

##### Gedeelde links in de chat:
https://www.linkedin.com/pulse/cloudevents-dutch-energy-sector-ton-donker-bm2ke/
https://docs.ogc.org/is/23-057r1/23-057r1.html#_4686196c-679a-428b-825f-8b108f434beb
https://tdonker.github.io/asyncapis/
https://drive.google.com/file/d/1YzLwQZsMUXGwj_Lsqv-ZnvV2knuowWrS/view?usp=drive_link
https://github.com/orgs/Logius-standaarden/projects/12/views/1
https://github.com/Logius-standaarden/Overleg

##### Presentaties:
- [AsyncAPI](https://docs.google.com/presentation/d/1x515L1uzWJUT7lHRqkMXzdd4uDS3t4BeiRe3pwWjHK4/edit?pli=1)
- [CloudEvents discovery/subscription](https://static.sched.com/hosted_files/kccncna2022/82/KubeCon%20NA%202022%20-%20CloudEvents.pdf?_gl=1*14cu8xf*_gcl_au*NjAyMjY5NjU4LjE3NDIyMjI3Mzc.*FPAU*NjAyMjY5NjU4LjE3NDIyMjI3Mzc.)
- [Notificatieservices VNG](https://github.com/VNG-Realisatie/notificatieservices)
- [Event Catalog](https://fosdem.org/2025/schedule/event/fosdem-2025-5144-documenting-your-event-driven-architectures-with-openapi-and-asyncapi/)
TODO: Evt aanvullen (Stas)
