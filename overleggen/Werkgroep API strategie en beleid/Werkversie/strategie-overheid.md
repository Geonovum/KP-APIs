# Strategie
De strategie heeft vier hoofdonderwerpen:

## Beleidsdoelen

Om de beleidsdoelen van de overheid te halen is doorontwikkeling van de digitale overheid van groot belang. API koppelvlakken kunnen hierin een rol spelen om informatie eenvoudig en veilig uit te wisselen tussen overheden onderling en tussen overheden en burgers of bedrijven. 
Een aantal beleidsdoelen waarin API's een rol kunnen spelen (met het voor API's relevante seutelwoord in _cursief_) zijn:
* [Het Rijksprogramma voor Duurzaam Digitale Informatiehuishouding ()RDDI](https://www.informatiehuishouding.nl/) helpt rijksorganisaties bij het organiseren, _vindbaar_ en _duurzaam_ toegankelijk maken van alle digitale informatie. 
* Regie op gegevens. HIerbij is het doel om burgers en bedrijven te ondersteunen bij regie op hun gegevens, die door de overheid verzameld en gebruikt worden. (zie [Regie op gegevens](zie https://www.digitaleoverheid.nl/overzicht-van-alle-onderwerpen/regie-op-gegevens/)). Dit resulteert in een sector-verstijgend kader dat _veilige, betrouwbare en gebruiksvriendelijke digitale uitwisseling van gegevens_ tussen overheden, private en maatschappelijke organisaties mogelijk maakt. Veiligheid en betrouwbare gegevensuitwisseling kan worden gewaarborgd door toepassing van de API Design Rules. 
* Transparante overheid. In het kader van de Wet Open Overheid wil de overheid ondermeer _hergebruik van open data_ stimuleren. Zie ook Open Data Directive van de EU.
* [Digitale inclusie](https://www.digitaleoverheid.nl/overzicht-van-alle-onderwerpen/digitale-inclusie/) Door gegevens _via een API first strategie_ openbaar te maken kunnen gedifferentieerde gebruikersinterfaces die voor minder digitaal vaardige burgers bruikbaar zijn.  
* [Datagedreven werken](https://www.rijksoverheid.nl/documenten/rapporten/2019/07/31/data-gedreven-werken-wat-is-er-voor-nodig)
* De [Interbestuurlijke Data Strategie (IBDS)](https://realisatieibds.pleio.nl/) is het resultaat van nauwe samenwerking tussen departementen, uitvoeringsorganisaties en koepels van medeoverheden. Het programma zorgt ervoor dat het makkelijker wordt om binnen de overheid verantwoord met data te werken. 
* [EU Data Act](https://digital-strategy.ec.europa.eu/en/policies/data-act)

## Omgeving
De omgeving van een organisatie uit de publieke sector is al jaren bekend met APIs en de toepassing ervan. Zo herkent iedere burger hoe eenvoudige verschillende platforms uit de platform economie (Google Amazon Linkedin Meta) eenvoudig elkaars functionaliteit integreren. Denk aan de store in store concepten op bij grote online retailers, knoppen om informatie te delen op je favoriete sociale medium. 
Het bedrijfsleven weet hoe via PSD2 de functionaliteit en data van de bankwereld via APIs is opengebroken en interoperabel gemaakt is. Men weet ook hoe functionaliteit als betalingen, klantrelatiesystemen, boekhoudtpakketten en salaris adiministratie middels APIs met elkaar te integreren zijn. 
De grootste kennis in de markt van (potentiële) software leveranciers in de publieke sector voor het verbinden van IT systemen ligt mede om bevengenoemde redenen bij RESTful APIs.
In de publieke sector zelf zijn APIs in sommige sectoren ook al dominant, CBS onsluit al haar statistische informatie al meer dan 10 jaar via APIs, het digitaal stelsel omgevingswet heeft ze van begin af aan omarmt, het KNMI en het kadaster en vele anderen bieden hun open data via APIs aan zodat anderen deze kunnen hergebruiken. 
APIs pas je dus toe om goed aan te sluiten op de verwachtingen van je omgeving. 
Niet alle organisaties zijn zo ver, sommige cruciale bedrijfsprocessen draaien nog op oude (maar meestal ook zeer stabiele) systemen die bedacht zijn voordat APIs gemeengoed werden in de IT. Je zal hen moeten blijven bedienen tot zij de omslag hebben kunnen maken. Die omslag maken is vaak niet eenvoudig, in de bankwereld was er de PSD2 wetgeving nodig om dit te laten gebeuren. Vroeg of laat zal deze overgang er naar verwachting wel komen. Dit doordat de kennis voor deze oudere systemen steeds schaarser en duurder wordt. Het punt dat de omslag economisch haalbaar is zal er vanzelf komen, dus ook bij een conservatieve omgeving sorteer je voor op de mogelijkheid dat APIs gebruikt gaan worden. Door APIs aan te bieden stimuleer je de modernisering van je omgeving.

## API first
Tot de omgeving van een publieke organisatie hoort iedereen die interactie heeft of wil hebben met een publieke organisatie. Burger, bedrijf, ketenpartner of andere organisaties uit de publieke sector. 
De omgeving van organisaties in de publieke sector bedien je het best door hen de mogelijkheid te geven zoveel mogelijk op hun eigen voorwaarden gebruik te maken van data en functionaliteit die je als publieke organisatie aanbied. 
Je moet ze dus niet dwingen om één kanaal te gebruiken. Tegenwoordig zijn er veel kanalen om functionaliteit en data & functionaliteit langs te ontsluiten: 
* Websites, 
* Mobiele Apps, 
* Computer applicaties,
* IoT devices,
* Fysieke loketten,
* Brievenpost

Achter al deze onsluitingskanalen zit een IT systeem. Het is in de huidige digitale samenleving niet reëel om al je kanalen volledig zelf in de hand te hebben. Door direct toegang te geven tot data en functionaliteit middels een API biedt je de mogelijkheid om deze via verschillende kanalen aan te bieden. Je kan voor ieder kanaal afwegen of je dat als organisatie zelf aanbied of dit aan een andere partij laat. Je opereert dus "API first": Altijd is er een goed gedocumenteerde machine interface die aan de omgeving ter beschikking gesteld kan worden. voor de kanalen die je zelf direct bedient (bijvoorbeeld een website) maak je gebruik van diezelfde interface. Het geeft je omgeving de mogelijkheid om daar waar er voor hen geen geschikt kanaal bestaat, dit zelf te maken, als ook om nieuwe mogelijkheden te ontdekken die je zelf nog niet had bedacht. Wanneer je de API met iedereen deelt geeft het ook je gehele omgeving in de basis een gelijke informatiepositie.

## Kosten
Als organisatie uit de publieke sector druk je kosten door zoveel mogelijk gebruik te maken van dat wat brede marktondersteuning heeft. Dan zien er meer partijen die je kunnen helpen, is er meer personeel te vinden met de benodigde kennis en meer keuze betekent meer concurrentie en dus lagere kosten. Kennis over (RESTful) APIs in momenteel zeer breed in de markt beschikbaar. Breder dan nog regelmatig toegepaste alternatieven als SOAP XML(WUS/ ebMS koppelvlakken van digikoppeling). Het is dus logisch om hier op in te zetten, tegelijkertijd is het goed om innovaties goed te volgen. Dit is eenvoudig te volgen via de lijsten met verplichte en veelgebruikte standaarden van het forum standaardisatie. Daarin is te vinden dat er de REST API Design rules zijn als een een REST API profiel binnen Digikoppeling. Gebruik de standaarden bij inkoop voor nieuwbouw en verbouw van IT systemen.

## Vindbaarheid
Het is niet alleen belangrijk om APIs aan te bieden, ze moeten ook door de omgeving gevonden kunnen worden. Daar zijn afhankelijk van de ambitie en middelen van een organisatie meerdere manieren voor. Je kan een eigen developer portaal bouwen waar je APIs ontsluit toegang regelt (indien nodig) en zorgt voor goede documentatie. Je kan ook hergebruik maken van de portalen die de overheid biedt. Via developer.overheid.nl kan je APIs eenvoudig vindbaar maken. Zelfs wanneer een eigen developerportaal wenselijk is kan je via developer.overheid.nl hier naar laten doorverwijzen.
Voor open datasets is het daarnaast verplicht ze via data.overheid.nl te ontsluiten.   
Het is belangrijk om een balans te vinden tussen vindbaarheid en vereiste inspanning om alle publieke informatie op verschillende plekken actueel te houden.
Vindbaarheid verhoog je door het voor makers van APIs zo laagdrempelig mogelijk te maken om APIs te publiceren. 
