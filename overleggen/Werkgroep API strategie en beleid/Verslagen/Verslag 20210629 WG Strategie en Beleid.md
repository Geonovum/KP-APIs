# Werkgroep API Strategie en Beleid
Verslag van de virtuele bijeenkomst van **29 juni 2021**

## Aanwezig
Publieke sector, op alfabetische volgorde van organisatie:
Arjen Monster (gemeente Den Haag), Edward Nuiten (gemeente Rotterdam), Frank Terpstra (Geonovum), Koos Boersma (Informatiehuis Water), Frans Smit (Inspectie Erfgoed en Overheid), Gino Laan (minBZK), Jeroen Prins (Politie), RvIG, Gerard Kreuk (SVB)

Private sector, op alfabetische volgorde naar organisatie:
Marcel Krassenburg (MKIdee), Karl de Boer (JNet)

## Afgemeld
Jasper Roes (Kadaster), Richard Janssen (RDW)

## Verslag bijeenkomst van 3 juni 2021
De aanwezigen hadden geen aanvullingen of opmerkingen op het [verslag van de virtuele bijeenkomst op 3 juni 2021](https://github.com/Geonovum/KP-APIs/blob/master/Werkgroep%20API%20strategie%20en%20beleid/Verslagen/Verslag%2020210603%20WG%20Strategie%20en%20Beleid.md).

## Waar staan we
Het  [werkdocument](https://github.com/Geonovum/KP-APIs/blob/master/Werkgroep%20API%20strategie%20en%20beleid/Werkversie/api-strategie-overheid.md) is sinds de vorige bijeenkomst op verschillende punten aangepast. In de bijeenkomst werd het document per hoofdstuk besproken. 

## Visie
Het hoofdstuk 'Visie' is aangepast met meer nadruk op het afbreukrisico van het niet gebruiken van APIs. Daarnaast is een aantal suggesties van Paul Zeef verwerkt. Redouan vraagt of de tekst nu op goedkeuring van de groep kan rekenen. De reacties:

 - **Marcel** benadrukt dat de term 'platformeconomie' in deze context gaat over de beschikbaarheid van gegevens, niet over economische aspecten. We zouden de term 'ecosysteem' wat meer kunnen inzetten, dat maakt meer duidelijk dat het niet over economie gaat maar om organisaties die samenwerken.
 - **Gino** is tevreden met de tekst zoals hij nu staat. Toevoegen van de term 'ecosysteem' is prima als we maar scherp hebben waarom dit nodig is.
 - **Edward** merkt op dat informatiemodellen en semantische verschillen vaak voor problemen zorgen. Moeten wij dit niet vermelden als beperkende randvoorwaarden?
 - **Karl** stelt dat de tekst er niet meer wervend op wordt als we alle randvoorwaarden gaan uitspellen.

## Intentieverklaring
Vroeger heette dit hoofdstuk 'basisafspraken'. Dit is gewijzigd in het neutralere 'intentieverklaring'. Het punt over het gebruik van de NLX is eruit gehaald. In de discussie werden de volgende opmerkingen gemaakt:

 - **Gerard** observeert dat veel in de intentieverklaring al op de 'pas toe of leg uit' lijst staat.
 - **Karl** adviseert om de punten wel scherp te verwoorden, anders wordt het te zwak en vrijblijvend. Hij stelt voor om 'publiek toegankelijke' APIs te vervangen door 'extern toegankelijke' APIs.
 - **Edward** roept op om wel consistent te blijven en geen verschillende termen voor hetzelfde concept door het document heen te gebruiken (bijvoorbeeld 'publiek' vs. 'open' vs. 'extern').
 -  **Marcel** vindt dat de punten wel erg technisch zijn, en pleit om ook het maatschappelijke aspect er meer in te brengen. Hij heeft hiervoor een tekstvoorstel ingebracht.
 - **Frans** stelt dat we ook de link naar wetgeving kunnen leggen.
 - **Han** zegt dat we de 'sweet spot' moeten vinden tussen een vrijblijvende tekst en een bindende tekst. De tekst moet vrijblijvend genoeg zijn dat organisaties deze durven tekenen, maar moet niet zo vrijblijvend worden dat het niks zegt.

## Praktijkvoorbeelden
Redouan vraagt de aanwezigen of ze de praktijkvoorbeelden in de huidige vorm relevant en evenwichtig vinden. De groep reflecteert als volgt:
 - **Marcel** denkt dat de voorbeelden heel illustratief en ondersteunend kunnen werken.
 -  **Edward** vindt de voorbeelden ok en vraagt zich af of we '*government as a platform*' nog als een kapstokverhaal kunnen toevoegen om de voorbeelden in te leiden.
 - **Arjen** mist nog een voorbeeld dat laat zien hoe APIs de samenwerking van systemen faciliteert. Het concept van 'samenwerking' komt goed aan bij bestuurders. Een concreet voorbeeld zou uit de DSO kunnen komen.

## Samenvattend
Dit is een nieuw hoofdstuk dat de voorgaande hoofdstukken beter aan elkaar relateert. Paul Zeef heeft hier 
De concepten 'ecosystemen' en '*government as a platform*' komen in dit hoofdstukje terug.

## Ondertekening
Redouan stelt dat organisaties hier in feite de API Strategie tekent, waarvan de technische onderdelen toch al verplicht zijn volgens het 'pas toe of leg uit' beleid van de digitale overheid. Redouan vraagt in hoeverre de organisaties bereid zijn om de intentieverklaring te ondertekenen. De reacties van de groep waren de volgende:

 - **Han** waarschuwt dat bestuurders niet het gevoel moeten het dat ze een overeenkomst tekenen. Het moet meer weghebben van een mediamoment waarop organisaties laten zien dat ze samenwerken. Het woord 'samenwerken' mag wel expliciet naar voren komen in de tekst (zie ook het eerdere commentaar van Arjen).
 - **Marcel** vraagt of gemeenten ook mogen tekenen. De groep ziet daar geen belemmeringen voor.
 - **Edward** zegt dat de intentieverklaring een beweging in gang moeten zetten. Anderzijds moet je oppassen dat je niet probeert iets te laten tekenen dat grote impact op de organisatie heeft.

## Planning
De [technische onderdelen van de API Strategie](https://docs.geostandaarden.nl/api/API-Strategie/) zijn onlangs gepubliceerd worden op korte termijn in openbare consultatie gezet.

Redouan plant na de vakantie in september nog een bijeenkomst van de groep. Dit is in principe de laatste bijeenkomst voordat het document wordt afgerond en gepubliceerd voor openbare consultatie.

De ondertekening zal dus niet meer plaatsvinden tijdens het [iBestuur congres](https://ibestuurcongres.nl/), dat halen we niet meer. In het najaar zullen er nog voldoende evenementen volgen waarin we een tekening van de intentieverklaring kunnen organiseren.

## Wat verder ter tafel komt
De aanwezigen dragen geen verdere mededelingen of onderwerpen aan.
