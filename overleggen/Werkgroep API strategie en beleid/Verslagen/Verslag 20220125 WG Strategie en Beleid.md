# Werkgroep API Strategie en Beleid
Verslag van de virtuele bijeenkomst van **25 januari 2022**

## Online event: Intentie Overeenkomst API Strategie en Beleid
[Op 25 januari 2022](https://www.geonovum.nl/over-geonovum/actueel/een-stap-naar-een-efficientere-en-uniforme-digitale-overheid-met-rest-api) hebben verschillende overheidsorganisatie een intentieovereenkomst ondertekend waarin staat hoe ze door middel van REST-API’s de digitale overheid uniformer en zo beter willen laten samenwerken. 
Het gaat om Logius, de Rijksdienst voor Identiteitsgegevens (beiden namens Ministerie BZK), Geonovum, Forum Standaardisatie, het Kadaster, de Sociale Verzekeringsbank en de Vereniging van Nederlandse Gemeenten (VNG Realisatie).

## Intentieverklaring en ondertekeningmoment
Tijdens deze bijeenkomst werd de intentieovereenkomst van de API Strategie gepresenteerd. Larissa Zegveld van Forum Standaardisatie en Rob van de Velde van Geonovum gaven een aftrap op de lancering van de intentieovereenkomst. Ondertekenaars van deze overeenkomst willen dat de digitale overheid gegevens en data veiliger en efficiënter uitwisselt, door applicaties zoveel mogelijk te scheiden van de data en deze data bij de bron te bewaren. Zo krijgen burgers, bedrijven en ketenpartners van de overheid toegang tot consistente data, zonder zich zorgen te hoeven maken over de complexiteit van de achterliggende systemen. Om deze data-uitwisseling mogelijk te maken, zijn goede platformen, API’s en verplichte standaarden onmisbaar. De intentieovereenkomst is ondertekend door **Forum Standaardisatie**, **Geonovum**, **Kadaster**, **Logius**, **RvIG**, **SVB** en **VNG**. Namens Forum Standaardisatie tekende Larissa Zegveld de intentieovereenkomst en Rob van de Velde namens Geonovum. 

Bovendien hebben de bestuurders van deze organisaties een [online video statement gemaakt](https://www.geonovum.nl/themas/kennisplatform-apis/intentie-overeenkomst). Het online event was met circa 80 bezoekers zeer goed bezocht en zorgde achteraf op sociale media voor veel aandacht. Tevens is er een blog ‘API’s zijn de toekomst, ook voor bestuurders!’ van Larissa Zegveld in iBestuur gepubliceerd en hebben diverse nieuwssites over de ondertekening bericht.

Terugkijken van het event kan [hier](https://www.youtube.com/watch?v=B98638Aa27Q&ab_channel=StichtingGeonovum)


## Afsluiting
Redouan geeft aan dat de ondertekening een belangrijk stap is. Maar we zijn er nog niet, zo moet er een gezamelijk een concrete strategie opgesteld worden om de visie te realiseren. In het voorjaar hopen we meer zicht hierop te hebben. 
