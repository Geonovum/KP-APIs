# Werkgroep API Strategie en Beleid sessie 25/4 14:00 – 15:00
Verslag van de virtuele bijeenkomst van **25 april 2023**

## Aanwezig
Frans Smit (Belastingdienst), Paul Dam (Kennisplatform APIs), Sophie Makhlouf (Kennisplatform APIs), Edwin Wisse (Logius), Marcel Krassenburg (MKIdee), Gino Laan (Stichting RINIS) en Theo Peters (VNG)

## Afwezig
Redouan Ahaloui (Forum Standaardisatie), Dolf Daal (Informatiehuis Water)

## Samenvatting gespreksverslag

Blok 1: Verslag vorige keer
-	Klik hier voor het vorige verslag. 
-	Geen opmerkingen.

Blok 2: Intentieverklaring
-	Klik hier voor de intentieverklaring. 
-	Toevoegen dat, als je ondertekent, je instemt een actieve bijdrage te leveren aan het Kennisplatform en fungeert als ambassadeur voor het Kennisplatform zowel extern als intern. 
-	Benoemen van aantal thema’s waar het Kennisplatform zich de komende tijd over zal buigen. 

Blok 3: Visie
-	Klik hier voor de visie. 
-	Geen opmerkingen.

Blok 4: Strategie
-	Mag strakker en actiever verwoord worden.
-	Toevoegen dat de focus ligt op standaardisatie van hoe API’s gebruikt worden.
-	Toevoegen als Kennisplatform treden we actief naar buiten om opzoek te gaan naar de plekken waar we onze werkwijze/standaarden kunnen verankeren. 
-	Toevoegen dat het kennisplatform de beheerders van API’s stimuleert/aanjaagt om verbeteringen o.b.v. kennis van het kennisplatform door te voeren. 


# Uitgebreide notulen

## Blok 1: VERSLAG VORIGE KEER

Geen punten.

## Blok 2: INTENTIEVERKLARING

***Paul***:
De intentieverklaring is aangepast naar aanleiding van commentaar vorige keer. Goed om hier nog even met elkaar naar te kijken. Zijn verdere aanpassingen nodig of kan deze versie voorgelegd worden aan de stuurgroep?

***Theo***: Punt toevoegen aan intentieverklaring. Actieve bijdrage aan het verbeteren van de standaarden zoals opgesteld door het Kennisplatform API’s. 

***Edwin***: Kennisplatform is de plek waar je initiatieven deelt en zoveel mogelijk de samenwerking zoekt. 

***Paul***: Dit punt wordt toegevoegd. 

***Frans***: Voor een strategie heb je ook governance nodig. Je hebt beveiliging nodig maar ook archivering. Kan de werkgroep beveiliging uitgebreid worden naar een information governance werkgroep?

***Paul***: We gaan geen werkgroepen benoemen maar thema’s. Governance is een van de thema’s die binnen het Kennisplatform belangrijk is. 

***Edwin***: Governance roept hele andere ideeën op dan beveiliging. 

***Theo***: Soms voelen deze teksten als vrijblijvend. Terwijl als je kijkt naar de reden van het begin van het kennisplatform, die was heel nadrukkelijk: om te voorkomen dat alle API’s zich op een andere manier gaan ontwikkelen. Standaardisatie is een essentieel punt. Mijn mail gaat over vraagstukken waarmee wij geconfronteerd worden als wij naar het onderwerp API’s kijken. Architectuur is daar een voorbeeld van. We hebben een aantal keuzes te maken, bediscussiëren met elkaar welk model we gaan volgen. Hoe strakker we richting het FDS bewegen, hoe meer we moeten standaardiseren.

***Marcel***: Governance is hoe je het wil laten werken. Er zitten allemaal verschillende aspecten in. Om het hele FDS te gaan ondersteunen moet je ontwerpkeuzes gaan maken. Noem je dat dan governance of architectuur. 

***Paul***: Hoe wij API’s inzetten, daarover moeten wij besluiten nemen.

***Theo***: Bespreken met elkaar dat je misschien wel een specifieke set API’s nodig hebt voor het schrijven vs. Lezen van data zou wel een onderwerp kunnen zijn dat binnen het kennisplatform API’s besproken wordt. Vinden wij het kennisplatform de plek om zo’n gesprek te voeren?

***Paul***: Dit sluit aan bij wat we twee weken geleden zeiden. Als Kennisplatform moeten we aansluiten bij dit soort initiatieven. We kunnen die governance inzetten om de doelstellingen te behalen die we voor ogen hebben binnen het Kennisplatform. 

***Paul***: Vier thema’s benoemen: Governance Strategie en Beleid, Architectuur, Beveiliging, Design Rules.

## Blok 3: VISIE

Geen punten

## Blok 4: STRATEGIE

***Paul***: Voor de strategie hebben we nu 4 hoofdonderwerpen.
-	De focus van het Kennisplatform API’s ligt op “hoe” je een API gebruikt i.p.v. “waarvoor” je een API gebruikt (het gaat ons niet om de inhoud van de data, maar om alles daaromheen).
-	Het Kennisplatform API’s is een kennisnetwerk; hier lossen we met elkaar de inhoudelijke uitdagingen op, zoals standaardisatie rond beveiliging, architectuurprincipes, maar ook standaardisatie op interactiepatronen bij het gebruik van API’s
-	Deelnemen aan het Kennisplatform API’s betekent actief meedoen: het uitgangspunt is dat je evenveel komt brengen als halen
-	Het Kennisplatform API’s doet op eigen titel actief mee in andere initiatieven, zoals in IBDS, expertgroepen en consultaties van het Forum, etc.

Is dit een zinnige vierdeling?

***Gino***: Zoals hij verwoord is, is hij ook naar voren gekomen. We moeten nog een slag slaan van kennis naar doen.

***Edwin***: Ook als het nog niet volledig is zullen we erachter komen. De uitgangspunten zijn goed. We kunnen het erover hebben hoe we het scherper willen maken. En wat het naar buiten gaan als Kennisplatform betekent. 

***Frans***: Een primaire reflectie. Het klikt logisch. Wat Edwin zegt, je zou bijna kunnen zeggen dat als je deelneemt dat het impliciet ervoor zorgt dat je een ambassadeur wordt. Je moet het uitdragen binnen je organisatie.

***Theo***: Ik herken de punten die er staan. Voor mij mogen ze strakker. Als je bijvoorbeeld zegt de focus ligt hoe je een API gebruikt, zeg dan de focus ligt op standaardisatie van hoe je een API gebruikt. En bij punt vier zou ik iets opnemen van dat het Kennisplatform actief opzoek gaat naar plekken waar we de voorgestelde werkwijze verankerd kunnen krijgen. Misschien bieden we ook wel standaarden aan of gaan we op zoek naar partijen die deze standaarden aan zouden moeten bieden. Van mij mag hij iets actiever.

***Paul***: Bij de eerste ging het over standaardisatie. Bij vier gaat het om aanjagen. 

***Theo***: Wij zijn als platform geen beheerder van standaarden maar je wil wel de beheerder zelf stimuleren om het scherper te maken. 

***Marcel***: Vierde punt. Hoe geef je dat dan vorm? Ambassadeur wordt genoemd. Maar hoe formeel is het dan? 

***Paul***: Misschien kennen anderen voorbeelden waar dat zou kunnen werken? Wat zou een rol kunnen zijn van het Kennisplatform binnen andere initiatieven?

***Theo***: In IBDS gebeurt natuurlijk alles. Er wordt nu een innovatiewerkplaats opgebouwd. Ik stel me voor dat het Kennisplatform zich aanbiedt als klankbordgroep of bekijken van resultaten die daar worden opgeleverd. Dingen die daar worden bedacht wil je aan de bredere community voorleggen. Misschien hebben wij die community die ze kunnen gebruiken.

***Gino***: En je kan een paar thema’s aanreiken om de innovatiewerkplaats richting te geven. 

***Marcel***: Ik had het eerste puntje ook bekeken. Het aanbrengen van die structuur zou ik interessant vinden. Maar het invullen van de inhoud van de API’s is per organisatie anders. Hoe ga je dat in het begin, in de kern goed definiëren?


![image](https://user-images.githubusercontent.com/82813567/234365456-a902ba24-89a1-46b1-a2b1-2de607bdea03.png)
