# Werkgroep API Strategie en Beleid sessie 23/5 14:00 – 15:00
Verslag van de virtuele bijeenkomst van **23 mei 2023**

## Aanwezig
Redouan Ahaloui (Forum Standaardisatie / Kennisplatform APIs), Frans Smit (Belastingdienst), Paul Dam (Kennisplatform APIs), Sophie Makhlouf (Kennisplatform APIs), Edwin Wisse (Logius), Gino Laan (Stichting RINIS), Theo Peters (VNG), Dolf Daal (IHW)

## Afwezig
Paul Dam (Kennisplatform APIs). Marcel Krassenburg (MKIdee), Gino Laan (Stichting RINIS)

## Samenvatting gespreksverslag

Mededelingen:
-	Frans Smit, Dolf Daal, Redouan Ahaloui, Edwin Wisse en Theo Peters aanwezig.
-	Paul Dam afwezig

Blok 1: Visie
-	Klik [hier](https://github.com/Geonovum/KP-APIs/blob/master/overleggen/Werkgroep%20API%20strategie%20en%20beleid/Werkversie/api-strategie-(vervolg)-2023.MD). voor de visie. 
-	Geen opmerkingen.

Blok 2: Intentieverklaring
-	Klik [hier](https://github.com/Geonovum/KP-APIs/blob/master/overleggen/Werkgroep%20API%20strategie%20en%20beleid/Werkversie/intentieverklaring.md) voor de intentieverklaring. 
-	IBDS Stelseldag als moment om intentieovereenkomst te laten ondertekenen door nieuwe partijen. Meld je aan via [deze link](https://realisatieibds.pleio.nl/events/view/46addf7f-5c2a-4434-abdf-bd627e7d8444/save-the-date-op-23-11-23-is-er-een-ibds-dag). 

Blok 3: Strategie
-	Opbrengsten van brainstorm 11/5 besproken en aangevuld. 

# Uitgebreide notulen

## Blok 1: VISIE

***Dolf***:
Ik kan me nu vinden in de visie zoals hij beschreven staat. Er vinden zoveel wijzigingen plaats op dit moment. Wij moeten proberen zoveel mogelijk bij deze visie aan te sluiten. 

***Frans***:
Ik ben blij dat de governance erin staat.

## Blok 2: INTENTIEOVEREENKOMST

***Redouan***:
Stuurgroep gaat de intentieverklaring officieel vaststellen en dan wordt hij definitief en kan hij ondertekend worden. 

***Sophie***:
IBDS Stelseldag vindt plaats op 23 november 2023. Dan wordt de Gouden API uitgereikt en ondertekenen een aantal organisaties de verbeterde Intentieverklaring.

## Blok 2: STRATEGIE

>**Eerste vraag: Welke beleidsdoelen zijn belangrijk?**

***Theo***: 
Ik denk dat regie op gegevens ook bij die beleidsdoelen hoort. Ergens hebben we beleidsdoelen in de vorm van slimmer omgaan met data. Dus kan je meer met de data dan bedoelt is.

***Frans***:  
Informatiehuishouding op orde wordt vaak gebruikt bij het Rijk. Dat maakt het duidelijker voor lezers. Er is ook een hele discussie bij CIO rijk of misschien duurzame toegankelijkheid bij het CIO moet worden geplaatst. Duurzame toegankelijkheid is een van de doelen. 

***Dolf***:  
We hebben veel met meetgegevens te maken. Duurzame toegankelijk is vaak gericht op documenten. 

***Frans***:  
Vaak is er discussie rondom te verhouding tussen de term document en de term data. De archiefwet is heel inclusief. Het maakt niet uit welke vorm informatie/data aannemen, zodra die gebruikt wordt binnen een overheidsproces, valt hij onder inclusieve toegankelijkheid. In de praktijk zijn deze beelden nog heel versnipperd. 

***Frans***:  
Die laatste “transparante overheid” is best abstract. Een van de doelen van informatie huishouding op orde is een transparante overheid. Transparante overheid is meer een visie of missie. 

***Edwin***: 
Het overlapt met elkaar en het zit op een ander niveau. 

***Redouan***:
Wat ik mis is de menselijke maat. Terwijl dit wel heel belangrijk is, ook bij informatiehuishouding op orde. Ik weet niet in hoeverre er aandacht is voor digitale inclusiviteit en het menselijke aspect daarvan.

***Theo***: 
De vraag is of er een direct lijntje is tussen deze beleidsdoelen of dat API’s kunnen bijdragen aan deze beleidsdoelen als middel. 

***Dolf***: 
Artifical intelligence in relatie tot menselijke maat, moeten wij daar in de nabije toekomst rekening mee houden? En wordt er vanuit de overheid beleidsdoelen voor gemaakt? 

***Frans***: 
Ik vind dat de menselijke maat heel nauw samenhangt met een transparante overheid. Wij werken voor de bevolking, zij moeten informatie kunnen traceren en begrijpen. 

***Edwin***: 
Het gaat over API’s en over geautomatiseerd dingen uitwisselen. Maar is dit binnen scope voor de API Strategie?

***Theo***: 
Er zit altijd een gelaagdheid in. Uiteindelijk is de beleidskeuze die je maakt op basis van data een andere. Met een API Strategie lever je een flinke bijdrage aan het maken van beleid want je maakt data beter vindbaar. Mag het, wil ik het, en kan het? Misschien gaat deze strategie over “kan het?”. En niet over de andere twee. 

>**Tweede vraag: Hoe gaan we om met partijen die afwijken?**

***Redouan***:
Wettelijk verplichten is behoorlijk actueel. 

***Theo***: 
Je moet in gesprek gaan maar dat lost nog niks op. Hoe ga je nou die transitie maken van de oude naar nieuwe situatie? Of hoe maak je zichtbaar dat een organisatie nu afwijkt (architectuurschuld)? 

>**Derde vraag: Hoe stimuleren we vindbaarheid?**

***Theo***: 
Wij zouden het platform aan kunnen bieden als kennis community. Als wij een FDS of IBDS doen, en we hebben Digilab als plek waar dingen worden ontwikkeld. Dan is het kennisplatform misschien wel de community waarlangs je de API-geïnteresseerde mensen binnen de overheid wil bereiken. Het platform biedt actief kennis rondom API’s aan. 

>**Vierde vraag: Waar zijn we wel/niet van?**

***Theo***: 
Er staat interoperabele standaarden, maar gaan standaarden niet over interoperabiliteit? Zijn we niet gewoon van interoperabiliteit? En nog meer van de technische interoperabiliteit. Want de semantiek, dat is de domeinvraag die in het domein zelf aan de orde komt. Ooit hebben we gezegd dat het de ambitie is dat alle API’s bij de overheid op elkaar gaan lijken en herkenbaar en voorspelbaar zijn. Misschien zijn we ook wel van de bouwstenen waarmee je een API opbouwt of vormgeeft. De API Design Rules dus. 

***Edwin***: 
Open source is hier opgeschreven. Die ga ik eruit halen.

***Theo***: 
Maar als je het woord “open” wil gebruiken zijn wij toch van de open standaarden? 

***Redouan***:
Ik weet eerlijk gezegd niet of alles wat we in de overheid publiceren open-source is. Bij standaarden heb ik dat idee wel. 

>**Vijfde vraag: Met welke initiatieven moeten we in verbinding staan?**

***Theo***: 
Ik zou wel Digilab hierbij vermelden. Dat is wel de plek waar we nu dingen gaan uitproberen en willen uitproberen. 

***Redouan***:
Er staat 1 ding bij, private initiatieven. Je moet in verbinding staan met wat er leeft in de buitenwereld. We moeten de marktpartijen erbij gaan betrekken. In het verleden deden we dat. Soms is dat niet gewenst. Je moet toch een bepaalde manier van verbinding houden met die marktpartijen. 

***Theo***: 
DSO en VTH-stelsel ligt dicht bij elkaar.
