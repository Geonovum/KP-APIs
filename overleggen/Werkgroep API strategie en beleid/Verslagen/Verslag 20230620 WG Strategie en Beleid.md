# Werkgroep API Strategie en Beleid sessie 20/6 14:00 – 15:00
Verslag van de virtuele bijeenkomst van **20 juni 2023**

## Aanwezig
Redouan Ahaloui (Forum Standaardisatie / Kennisplatform APIs), Paul Dam (Kennisplatform APIs), Gino Laan (Stichting RINIS), Sophie Makhlouf (Kennisplatform APIs), Edwin Wisse (Logius), Frank Terpstra (Kennisplatform APIs), Marcel Krassenburg (MKIdee)

## Afwezig
Theo Peters (VNG), Dolf Daal (IHW), Frans Smit (Belastingdienst)

## Samenvatting gespreksverslag

Mededelingen:
-	Dinsdag 18 juli 14:00 – 15:00 nieuwe meeting Werkgroep S&B (Redouan afwezig)

Blok 1: Intentieverklaring
-	Klik [hier](https://github.com/Geonovum/KP-APIs/blob/master/overleggen/Werkgroep%20API%20strategie%20en%20beleid/Werkversie/intentieverklaring.md) voor de intentieverklaring.
-	Punt wat betreft DigiKoppeling algemener maken en refereren naar de set van standaarden zoals aangeboden door het Forum van Standaardisatie. 
-	Frank gaat met Developer Overheid NL praten om ze gerust te stellen over publicatie op developer.overheid.nl.
-	Paul stelt nieuwe versie op en deelt die met de groep. 
-	IBDS Stelseldag als moment om intentieovereenkomst te laten ondertekenen door nieuwe partijen. Meld je aan via deze link [hier](https://realisatieibds.pleio.nl/events/view/46addf7f-5c2a-4434-abdf-bd627e7d8444/save-the-date-op-23-11-23-is-er-een-ibds-dag). 

Blok 2: Strategie
-	De strategie moet focussen op een strategie voor de Nederlandse Overheid, een onderdeel moet zijn hoe het Kennisplatform daarin een rol speelt. 
-	Er moet meer ambitie uitgesproken worden in de API Strategie, zoals in het API Mandaat van Jeff Bezos en de API-First Strategie van België. 
-	Klik [hier](https://github.com/Geonovum/KP-APIs/blob/master/overleggen/Werkgroep%20API%20strategie%20en%20beleid/Werkversie/strategie.md) voor de strategie. 

# Uitgebreide notulen

## Blok 1: INTENTIEVERKLARING

[De intentieverklaring](https://github.com/Geonovum/KP-APIs/blob/master/overleggen/Werkgroep%20API%20strategie%20en%20beleid/Werkversie/intentieverklaring.md) is op 15/6 in de stuurgroep besproken. Mede naar aanleiding daarvan zijn er 3 aandachtspunten:
•	de wens is om punt 4 te schrappen,
•	niet duidelijk is of registratie/publicatie op [developer.overheid.nl](https://developer.overheid.nl) tot dubbel werk leidt voor partijen, en
•	er spreekt weinig ambitie uit de intentieverklaring.
 
***Frank***:
Jasper Roes heeft moeite met het punt wat betreft DigiKoppeling, verwachting om alle API’s aan te bieden met DigiKoppeling dus met beveiliging. De zin over DigiKoppeling voegt niet veel toe volgens de stuurgroep, en kan weggelaten worden. 

***Edwin***:
In de intentieverklaring staat dat je standaarden gebruikt. Het feit dat het op de Pas Toe Leg Uit lijst staat, dan zou je ook andere standaarden weg moeten halen en dan blijft er weinig over. Het is toch een intentie die je tekent. 

***Redouan***:
Het Kadaster heeft het wel getekend. 

***Gino***:
Wij gebruiken E-delivery als koppelvlak. 

***Edwin***:
Er is een pilot van e-delivery en daaruit zijn al een paar wijzigingsvoorstellen voor OAuth en DigiKoppeling gekomen. 

***Gino***:
Je kan het verwoorden als “De standaarden die beschreven zijn door het Forum van Standaardisatie”. 

***Paul***:
We moeten naar een vereenvoudiging van de intentieverklaring. Zo’n lijst met standaarden hoef je er niet bij te zetten. 

***Edwin***:
Je hoeft niet alle standaarden te noemen, houd het algemeen: de standaarden zoals voorgeschreven door het Forum.

***Frank***:
Misschien moet je in de intentieverklaring een zin opnemen waarin je verwijst naar de API Strategie. 

***Frank***:
Er was nog een punt dat naar voren kwam in de stuurgroep. Bij de KvK zit er nog steeds twijfel. Ze hebben een eigen developers portaal, maar zijn bang voor dubbel werk. KvK heeft nog niet genoeg vertrouwen om de intentieverklaring te ondertekenen.


## Blok 2: STRATEGIE

We hebben eerder [vier strategische lijnen](https://github.com/Geonovum/KP-APIs/blob/master/overleggen/Werkgroep%20API%20strategie%20en%20beleid/Werkversie/strategie.md) bedacht. Tijdens de bijeenkomst van het Kennisplatform op 11/5 zijn er ideeën verzameld om deze lijnen verder in te vullen. [Deze ideeën]([https://github.com/Geonovum/KP-APIs/blob/master/overleggen/Werkgroep%20API%20strategie%20en%20beleid/Gebruikerswensen/mindmap.md) zijn gebundeld in een mindmap. Uit verdere gesprekken met de stuurgroep van het Kennisplatform merk ik dat er vooral behoefte is aan een strategie om het gebruik van API’s door de overheid te stimuleren en daarbij ambitie te tonen. Dat blijkt nog niet uit de eerdere vier strategische lijnen en de opgehaalde invulling. Dat is meer een strategie voor het Kennisplatform API’s. Ter bespreking is hoe we hier vorm en inhoud aan kunnen geven.


***Frank***:
Het is een strategie voor het Kennisplatform, maar niet de API Strategie van de Nederlandse overheid. Ik heb het idee dat we hier meer ambitie in moeten zetten. Voorbeelden: Amazon API Strategy, Vlaanderen API First Strategie. 

***Redouan***:
Dit is een communicatietaak, veel beelden en plaatjes worden gebruikt. Bij ons is het heel abstract en tekstueel. 

***Gino***:
Ze zijn niet heel concreet. Wij zijn de stap erachter aan het vormgeven. 

***Marcel***:
Twee sporen, enerzijds heel beeldend maken en anderzijds de strategie invullen en concreter maken. Strategie is toch wel de stappen in de tijd vinden die dit beeld kunnen versterken.

***Frank***:
Ik denk ook dat je deze bullet points zou kunnen vervangen door het API mandaat van Jeff Bezos. 

***Marcel***:
Voor de beeldvorming is het heel krachtig om een API veelzijdig neer te zetten.

***Frank***:
Zaaksystemen bij gemeenten hebben ook API’s. Daar gaat het om het volgen van het proces. Dat is een ook een voorbeeld van Common Ground. 

***Paul***
Volgens mij kan je wel in dit soort bullets opschrijven wat de overheid zou kunnen doen met API’s. Maar dan moet het wel concreter. 

***Frank***:
Wil iemand dit samen oppakken en iets op papier zetten?

***Edwin***:
Ik wil dat wel. Concrete voorbeelden zijn belangrijk.

***Gino***:
Voorbeelden High Value Datasets lenen zich prachtig om via API’s te ontsluiten. Maar veel data die wij ontsluiten tussen overheden, leent zich er niet voor. 

***Frank***:
Dit moeten we ook onderkennen in de Strategie. Daar waar we nieuwe processen introduceren zetten we in op een API First Strategie. Een hoop van de batch-gedreven processen komen voort uit een tijd dat ze populair waren. Daar kom je niet meer vanaf. 

***Gino***:
Bij nieuwe ontwikkelingen focussen we op real-time, high-value data uitwisseling dus gebruiken we API’s. 

***Paul***:
We moeten niet uit het oog verliezen welke rol het Kennisplatform API’s hierin kan spelen. 

***Redouan***:
Zijn we hier nu niet een beetje laat mee? Had dit er niet al 5 jaar geleden moeten zijn?

***Frank***:
Ja, maar in 2019 waren we ook al te laat. Het is niet slecht om af te wachten, nu weten we dat het werkt en kunnen we het zelf ook toepassen.

***Marcel***:
Misschien is de vraag ook wel, waarvoor is die strategie bedoeld? Om kennis over API’s uit te dragen? Of ga je nadenken over het ecosysteem en een platform? Ergens daartussen zit misschien onze strategie.

***Frank***:
Mijn ambitie is dat de staatssecretaris dit uit zou kunnen spreken. Hij moet begrijpelijk genoeg zijn, en de ambitie moet haalbaar zijn. 
