# Werkgroep API Strategie en Beleid  sessie 18/7 14:00 – 15:00
Verslag van de virtuele bijeekomst van **18 juli 2023**

## Aanwezig
Gino Laan (Stichting RINIS), Theo Peters (VNG), Frans Smit (Belastingdienst), Sophie Makhlouf (Kennisplatform APIs) 

## Afwezig
Dolf Daal (IHW), Redouan Ahaloui (Forum Standaardisatie / Kennisplatform APIs)

## Samenvatting notulen

Blok 1: Strategie
-	Klik [hier] (https://github.com/Geonovum/KP-APIs/blob/strategie-werktekst/overleggen/Werkgroep%20API%20strategie%20en%20beleid/Werkversie/strategie-overheid.md) voor de strategie. 

Nieuwe sessie
-	Dinsdag 12 september van 15:00 tot 16:00.


# Uitgebreide notulen

## Blok 1: STRATEGIE

Edwin Wisse: Allereerst zijn de beleidsdoelen op een rijtje gezet met de links erbij. 

Theo Peters: De Wet Open Overheid is een mooiere term omdat die alle bestuursorganen raakt. Hoe uitputtend of niet willen we zijn?

Edwin Wisse: We willen niet meer uitputtend zijn dan dit. Het is een uitnodiging om verder te kijken. 

Frank Terpstra: Onder kopje Omgeving wordt aangegeven wat het beeld is van de buitenwereld van de publieke sector: (1) platform economie en (2) Europese richtlijnen. Maar ook een wereld van batch systemen die voorlopig nog niet aangeraakt gaan worden. Vind Rinis de laatste regels goed verwoord?

Gino Laan: Zoals het hier staat zou je iets meer op transitie kunnen koersen en kunnen kijken dat API’s een breekijzer kunnen zijn om stukje bij beetje die oude systemen te vervangen. Door modulair met API’s de boel opnieuw op te bouwen kan je stukje bij beetje oude systemen vervangen. Dan biedt je een transitiepad. 

Theo Peters: De API als een transitie mechanisme. Common Ground is daar een voorbeeld van. Op de oude systemen kan je een API-schil maken zonder dat je helemaal je oude systeem om moet bouwen. Het is eigenlijk een koppel als een ontkoppelmechanisme. Het is een koppelmechanisme om datadeling mogelijk te maken. En een ontkoppelmechanisme omdat je niet meteen de oude meuk om hoeft te bouwen. 

Edwin Wisse: Hier wordt de publieke sector genoemd. De Data Wet heeft als doel data uit de publieke sector zichtbaar te maken als er een publiek belang is. Wil je dan sturen op het gebruik van API’s?

Theo Peters: Misschien is dan de overeenkomst tussen private en publieke wereld dat de platform economie, organisaties doen hun eigen ding maar door middel van API’s wordt het een platform. Juist door het API integratie mechanisme zie je als klant niets van het complexe landschap dat achter zo’n API schuilt. 

Frank Terpstra: Als publieke sector makkelijker aansluiten op de private partijen waarmee je wil samenwerken. 

Theo Peters: In het rijtje API first moet daar dan nu AI en zoekmachines niet bij staan?

Frank Terpstra: Ja, dat kan je erbij zetten maar dan moet je er ook meer over uitleggen. 

Gino Laan: Nog een opmerking over de omgeving. Er staat veel van Wat maar minder over de Why. Online verbindingen zijn zo goed dat je synchroon i.p.v. asynchroon kan werken. Nu kan je real-time mensen bedienen. Het wachten snijd je uit de dienstverlening. 

Paul Dam: Hoe ga je hier actielijnen uithalen? 

Gino Laan: Waarom zou je, je oude systemen vervangen?

Theo Peters: Tekst moet duiding geven dat we bewegen naar een platform-inrichting. Die herkennen we bij de overheid en de publieke sector. We zien dat we opzoek zijn naar betere manieren van data delen en data uit meerdere systemen toegankelijk maken voor meerdere doelen. En dat ook de verwachting is van burgers en ondernemers dat wat wij beheren als overheid dat het transparant is. Dat zijn dingen die in het waarom moeten. Dat maakt dat je strategisch gaat kiezen voor de bewezen aanpak en die heet misschien wel API’s voor het organiseren.  Dan kom je ook in de buurt van een landelijke API Strategie. 

Frank Terpstra: Dus het waarom kan een apart kopje worden. 

Paul Dam: Kennis delen is wel fraai want dan laat je ook zien wat je ermee kan doen. Het is meer actionable. 

Marcel Krassenburg: Het stuk beschrijft de context goed. Wat Paul zegt, wat doe je ermee? API First, dat is interessant. Wat betekent dat nou? Wat ga je dan doen? Misschien kan je toewerken naar dat soort aanbevelingen. Zelfde geldt voor kennis delen. Wat ga je doen in het Kennisplatform om daar een bijdrage aan te leveren?

Theo Peters: Kennis delen en hergebruiken. 

Frank Terpstra: Onderste stuk was een toevoeging van Andre met een link naar de NORA. Relatief nieuw NORA principe waarin wordt gezegd dat je API’s moet gebruiken. Als laatste punt de Vindbaarheid. De essentie is je hebt een spanningsveld tussen aanbieders die eenmalig een API neer willen zetten met specificaties en als gebruikers wil je op zoveel mogelijk plekken die API kunnen vinden. Als je dit niet handig realiseert kan je dingen dubbel gaan doen waardoor het voor de afnemers niet betrouwbaar is. Het is nooit alleen het portaal van jou als overheidsorganisatie maar het is ook nooit alleen developer.overheid.nl zijn. Deze federatie moet slim werken en zo geautomatiseerd mogelijk ingericht zijn. Daar praktische invulling aangeven is nog wel een uitdaging. 

Theo Peters: Onderdeel van deze strategie moet zijn uit deze samenwerking op API’s, komen standaarden voort. Elke overheidsAPI houdt zicht aan de API Design Rules. Vindbaarheid wordt een van die standaarden.  

Frank Terpstra: Als je het scherper zou willen stellen kan je zeggen dat API’s landelijk vindbaar zijn. 

Theo Peters: In de GEMMA-online staat een nadere aanduiding, hier zien wij verschillen tussen API’s. Hoe krijgen we dat opgelost? En is die basisoplossing dan een bouwsteen voor alle toekomstige API’s? Dit is tactiek en operationeel. Maar het sluit helemaal aan op deze strategie, omdat omgaan met API’s en API Design Rules wil je met alle partners vormgeven. Af en toe doen ze een poging binnen de VNG om dit uit te zoeken. Maar daar moeten ze mee stoppen. 

Frank Terpstra: Feedback zal vrijdag verwerkt zijn.

Theo Peters: Je hebt twee soorten strategie. Een soort is als wij het platform willen vormgeven hebben we API’s nodig. Dat komt in die tekst van API First en omgeving naar voren. En de tweede strategie is van het Kennisplatform. Om de community/partijen zoveel mogelijk met elkaar verbinden.

Frank Terpstra: Kennisdelen is als kopje toegevoegd. Andere stukken dan standaarden door het OBDO laten vaststellen (zoals deze strategie). Dan wil ik wel dekking hebben dat zij het goed vinden. Concreet erin zetten en langs bij de architectuurraad. 

Gino Laan: Er zijn andere groepen waar je langs kan gaan. Architectuurraad van de Manifest Groep. In het IPO zijn er ook nog een aantal mensen die met architectuur bezig zijn. Probeer zoveel mogelijk steun en support te krijgen. In het RO-veld heb je het GI-beraad. 

Frank Terpstra: We kunnen de NORA-architectuurraad ook noemen. 

Marcel Krassenburg: Wat ga je dan precies voorleggen?

Gino Laan: Als dit de uitgangspunten zijn, kunnen jullie je er dan in vinden? Als je meteen naar de rijksbrede top gaat, ben ik bang dat hij in een enorm brede consultancy belandt. Ik heb een stelling van homeopathisch beleid. Je gaat het zo erg verdunnen dat iedereen het door kan slikken. Maar dan blijft er niets over. Dat wil je voorkomen.  

Frank Terpstra: API First Strategie een sterkere naam dan API Strategie. 

Paul Dam: Als je kijkt naar dat Jeff Bezos stuk. Daar stonden bepaalde do’s and don’t in. Actielijnen. 

Frank Terpstra: Dat betekent altijd iets met een API ontsluiten ook al is het nog niet extern ontsloten.

Paul Dam: Je moet het wel laden met wat we dan verwachten. Hoe we het concreter moeten maken. 

Marcel Krassenburg: Gebaseerd op de ADR, en op een goed datamodel, en goede definities. 

Frank Terpstra: Vrijdag stuur ik aan deze groep rond wat ik heb. En een vervolgactie inplannen met Paul.
