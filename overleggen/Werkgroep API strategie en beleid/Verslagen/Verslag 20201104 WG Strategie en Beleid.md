# Werkgroep API Strategie en Beleid
Verslag van de virtuele bijeenkomst van **4 november 2020**

## Aanwezig

Publieke sector, op alfabetische volgorde van organisatie:

Merijn Koster (Belastingdienst), Ian Duijff (CJIB), Han Zuidweg (Forum Standaardisatie), Jeroen Temme en Michiel Trimpe (gemeente Amsterdam), Edward Nuiten (gemeente Rotterdam), Arjen Monster (gemeente Den Haag), Koos Boersma (Informatiehuis Water), Frans Smit (Inspectie Overheidsinformatie en Erfgoed), Pieter Hering (Logius), Gino Laan (minBZK), Liesbeth (RvIG), Martin van der Plas (VNG)

Private sector, op alfabetische volgorde naar organisatie:

Jan de Blaaij (Centric), Frank Arts (Enable-U), Marcel Krassenburg (MKIdee)

## Afgemeld
Ren√© Bliekendaal (Centric), Jascha Gregorowitsch (Enable-U), Richard Janssen (RDW), Tony Sloos (ArchitecIT), Frank Terpstra (Geonovum), Nils Vissenberg (gemeente Breda), Paul Zeef (minBZK)

## Verslag bijeenkomst van 31 augustus 2020
Er waren geen aanvullingen of opmerkingen op het [verslag van de virtuele bijeenkomst op 31 augustus 2020.](https://github.com/Geonovum/KP-APIs/blob/master/Werkgroep%20Strategie%20en%20Beleid/Verslagen/Verslag%2020200831%20WG%20Strategie%20en%20Beleid.md) 

## Doelgroep
In de voorgaande bijeenkomsten werd de doelgroep en output van deze werkgroep niet expliciet benoemd. Daarom werd dit kort besproken.

De doelgroep van het document over strategie en beleid bestaat uit **bestuurders**, **beleidsmakers** en **managers**. Want deze groep beslist uiteindelijk of een organisatie inzet op het vernieuwen van de gegevensuitwisseling, en stelt daar de middelen voor beschikbaar. En juist bij bestuurders zit vaak weerstand tegen verandering.

Voor **architecten** is er de [werkgroep Architectuur](https://github.com/Geonovum/KP-APIs/tree/master/Werkgroep%20Architectuur) en voor **ontwikkelaars** zijn er onder andere de werkgroepen [Authenticatie Authorisatie](https://github.com/Geonovum/KP-APIs/tree/master/Werkgroep%20Authenticatie%20Autorisatie) en [API Strategie](https://github.com/Geonovum/KP-APIs/tree/master/Werkgroep%20API%20strategie) (geen geweldig gekozen naam; 'API Design Rules' zou de lading beter dekken). Deze doelgroepen zijn dus al vertegenwoordigd in andere werkgroepen het Kennisplatform APIs.

Martin merkt op dat bestuurders en managers denken in kansen en risico's. We moeten zoeken naar termen die bestuurders en managers aanspreken. Verder moeten we duidelijk communiceren wat je met APIs bereikt, maar ook wat je **niet** met APIs oplost. Een API biedt geen oplossing voor gegevens die niet op orde zijn.

## Probleemstelling en voorbeelden
In de weken voor deze bijeenkomst hebben verschillende leden van de werkgroep voorbeelden aangedragen: 

 - De [praktijkvoorbeelden parkeren en mobiliteit](https://github.com/Geonovum/KP-APIs/issues/233) van Martin.
- Het [voorbeeld van regie op gegevens](https://github.com/Geonovum/KP-APIs/blob/master/Werkgroep%20API%20strategie%20en%20beleid/Werkversie/strategie-en-beleid-v0.md#voorbeeld-regie-op-gegevens) van Paul.
- Het [voorbeeld van de ontsluiting van identificatiecodes](https://github.com/Geonovum/KP-APIs/issues/242) van Tony.

Liesbeth en Martin geven aan dat het voorbeeld van de BRP (verhuizing naar een andere gemeente) geen passende onderbouwing is voor de toegevoegde waarde van APIs. De BRP functioneert nu juist heel goed. 

Liesbeth merkt op dat de redenen waarom gegevens nog niet bij de bron beheerd en ontsloten worden vaak niet technisch zijn maar juridisch. Zij stelt dat de openheid van de overheid een belangrijker knelpunt is.

Pieter zegt dat ketens de sleutel zijn en dat APIs een belangrijke rol kunnen spelen in ketenintegratie. Frank voegt hieraan toe dat een organisatie moet weten wat haar toegevoegde waarde in een keten is. Volgens sommigen is er onvoldoende overzicht en controle op de gegevensstromen van de digitale overheid.

Michel stelt voor om voorbeelden te zoeken waar besluitvorming op basis van verouderde (gekopieerde) data tot problemen leidde.

Gino adviseert om te kijken of er beleidsstukken zijn over de informatiehuishouding in de digitale overheid en daarnaar te refereren.

Martin pleit ervoor om aan te sluiten bij de plannen van het kabinet en ons te richten op **dienstverlening** aan burgers, bedrijven en overheden.

Michiel stelt dat APIs alleen geen oplossing zijn; de gegevens onder de APIs moeten ook in orde zijn. Ook wijst hij erop dat APIs niet noodzakelijk REST APIs hoeven te zijn.

Een ander voorbeeld dat genoemd werd is het doorgeven van een adreswijziging.

## Visie en stappenplan

Naar aanleiding van een suggestie van Martin is de paragraaf 'Manifest' hernoemd naar 'Visie en stappenplan'. 'Manifest' klinkt misschien wat te revolutionair voor onze doelgroep; wat we willen uitdragen is een visie en een weg om daar te komen.

## Overig
- Edward suggereerde een aantal voorbeelden en zal deze nog delen met de werkgroep.
- Koos stuurde in de chat een aantal links die hij met de werkgroep zal delen.
- Han prikt een datum voor een nieuwe bijeenkomst, waarschijnlijk in januari. In de tussentijd werkt hij het werkdocument bij met de input van de werkgroep.
