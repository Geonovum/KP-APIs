# Over de werkgroep Strategie en Beleid

## Doel
Het doel van de werkgroep Strategie en Beleid is:

> 1. Initiatieven voor het bij de bron beheren en ontsluiten van gegevens, waaronder Common Ground, Haal Centraal en DSO, bij elkaar brengen. 
> 2. UItgaand van deze initiatieven een eenduidige en uitvoerbare strategie formuleren voor het bij de bron beheren en ontsluiten van gegevens.
> 3. Draagvlak voor deze strategie  tot stand brengen over de breedte van de overheid.

Hierbij zien we APIs als belangrijke ondersteunende technologie, maar niet als doel op zich.

## Achtergrond

Begin 2018 riepen Forum Standaardisatie, Geonovum, Kadaster, Kamer van Koophandel en VNG het [Kennisplatform APIs](https://github.com/Geonovum/KP-APIs-Stuurgroep/blob/master/Overige%20stukken/Memo%20opstarten%20werkgroepen%200_9.docx) in het leven met het doel om overheden en leveranciers te verbinden die gegevens en functionaliteit ontsluiten met APIs. 

Het Kennisplatform APIs heeft zich georganiseerd in verschillende werkgroepen. Een van deze werkgroepen was de 'werkgroep Communicatie en Beleid'. Deze werkgroep leverde het [hoofdstuk Communicatie en Beleid](https://docs.geostandaarden.nl/api/API-Strategie/#communicatie-en-beleid) van de [API Strategie](https://docs.geostandaarden.nl/api/API-Strategie/) die het Kennisplatform APIs in juli 2019 publiceerde.

De huidige [API Strategie](https://docs.geostandaarden.nl/api/API-Strategie/) is eigenlijk geen strategie, maar beschrijft vooral de (technische) mogelijkheden die APIs bieden voor het ontsluiten van gegevens. De (API) technologie vormt het uitgangspunt en de 'strategie' beschrijft de voordelen van die technologie voor de digitale overheid.

In de bijeenkomst van het Kennisplatform APIs op 4 maart 2020 werd onder meer de doorontwikkeling van de API Strategie besproken. Zaken die hierbij naar voren kwamen:
-   De strategie moet uitgaan van het probleem, niet oplossing. APIs zijn geen doel op zich. Het doel is een betere dienstverlening van de overheid. 
-   Zowel overheden als leveranciers hebben behoefte aan duidelijkheid. Dat betekent een duidelijke visie *en* een routeplan om daar te komen.
- De strategie moet de bestaande initiatieven (Common Ground, Haal Centraal, Digitaal Stelsel Omgevingswet) bij elkaar brengen, en voorkomen dat deze uit elkaar gaan lopen.

De werkgroep gaat met deze punten aan de slag en heeft z'n naam geactualiseerd van 'Communicatie en Beleid' tot '**Strategie en Beleid**'. De werkgroep stelt zich tot doel om in 2020 te werken naar een bindende strategie die voldoende draagvlak heeft over de breedte van de overheid.

## Leden
Een overzicht van de organisaties die in deze werkgroep deelnemen vind je in het mapje [Leden](https://github.com/Geonovum/KP-APIs/blob/master/Werkgroep%20Strategie%20en%20Beleid/Leden/leden-werkgroep-strategie-en-beleid-20200709.md) van deze repository.

Omwille van privacy staan er geen contactgegevens van de leden vermeld.

## Werkwijze

### Online samenwerken
We werken samen via de Github repository van het Kennisplatform APIs. In deze repository vind je de volgende mappen:

- [Leden](https://github.com/Geonovum/KP-APIs/tree/master/Werkgroep%20Strategie%20en%20Beleid/Leden) geeft een actueel overzicht van de organisaties die de werkgroep vormen.
- [Presentaties](https://github.com/Geonovum/KP-APIs/tree/master/Werkgroep%20Strategie%20en%20Beleid/Presentaties) hier staan alle presentaties. Voor de leesbaarheid zijn sommige presentaties in Markdown format opgenomen.
- [Verslagen](https://github.com/Geonovum/KP-APIs/tree/master/Werkgroep%20Strategie%20en%20Beleid/Verslagen) hier staan alle verslagen van (virtuele) bijeenkomsten. 
- [Werkversie](https://github.com/Geonovum/KP-APIs/tree/master/Werkgroep%20Strategie%20en%20Beleid/Werkversie) is de map waarin  we samen aan concept teksten werken. 
- [oud](https://github.com/Geonovum/KP-APIs/tree/master/Werkgroep%20Strategie%20en%20Beleid/oud) bevat voorgaande versies van de strategie

We werken bij voorkeur in [Markdown](https://nl.wikipedia.org/wiki/Markdown) maar je kan documenten ook in andere formats plaatsen, bijvoorbeeld PDF, ODF, Word of Powerpoint.

### Discussies

Om e-mail verkeer te beperken, voeren we discussies via de [issues](https://github.com/Geonovum/KP-APIs/issues) op deze repository. Als je een nieuwe discussie (Issue) start, geef deze dan het [label](https://github.com/Geonovum/KP-APIs/labels) 'Stategie en Beleid' (het donkergele label). Je kan deelnemen aan bestaande discussies door te reageren op de open issues.

Omwille van de privacy en vanwege de grootte van de werkgroep delen wij de e-mail adressen van deelnemers niet op deze repository.

### Bijeenkomsten

De werkgroep komt vier Ã  vijf keer per jaar bijeen. We proberen data te prikken waarop de meeste leden beschikbaar zijn.

Zolang de maatregelen tegen de COVID-19 pandemie van kracht zijn, vinden de bijeenkomsten online plaats.
