# Werkgroep API Strategie en Beleid
Verslag van de virtuele bijeenkomst van **26 januari 2021**

## Aanwezig

Publieke sector, op alfabetische volgorde van organisatie:
Arnold de Graaff (Belastingdienst), Ian Duijff (CJIB), Redouan Ahaloui (Forum Standaardisatie), Han Zuidweg (Forum Standaardisatie), Michel Trimpe (gemeente Amsterdam), Nils Vissenberg (gemeente Breda), Boersma  (Informatiehuis Water), Pieter Hering (Logius), Paul Zeef (minBZK), Gino Laan (minBZK), Jeroen Prins (Politie), RIvG.

Private sector, op alfabetische volgorde naar organisatie:
Jascha Gregorowitsch (Enable-U), Marcel Krassenburg (MKIdee)

## Afgemeld
Merijn Koster (Belastingdienst), Jan de Jong (EDSN), Frans Smit (Inspectie O&E), Raymond Kers (Justid), Richard Janssen (RDW), Edward Nuiten (gemeente Rotterdam), Geer Haas (SVB)

## Verslag bijeenkomst van 4 november 2020
Er waren geen aanvullingen of opmerkingen op het [verslag van de virtuele bijeenkomst op 4 november 2020.](https://github.com/Geonovum/KP-APIs/blob/master/Werkgroep%20API%20strategie%20en%20beleid/Verslagen/Verslag%2020201104%20WG%20Strategie%20en%20Beleid.md)

## Visie en stappenplan
Het doel van deze bijeenkomst was om de visie te bespreken die centraal staat in de API strategie en het stappenplan om die visie te implementeren.

Eerst ontstond er een discussie over de voorbeelden in het [werkdocument](https://github.com/Geonovum/KP-APIs/tree/master/Werkgroep%20API%20strategie%20en%20beleid/Werkversie). Han gaf aan dat het de afgelopen maanden best moeilijk is gebleken om
   een praktijkvoorbeeld te vinden dat bestuurders kan overtuigen waarom
   we toe moeten naar het beheren van gegevens bij de bron. De   
   voorbeelden die nu in het werkdocument staan, laten vooral zien wat voor mooie dingen je met APIs kan doen. Deze spreken   
   vermoedelijk een meer technisch publiek aan. Reacties uit de werkgroep:
 - Paul biedt aan om een concreet voorbeeld uit te werken van één van
   de APIs die VNG ontwikkelt. Deze implementeren nog niet de '[blauwe knop](https://www.vngrealisatie.nl/producten/blauweknop)', maar werkt minSZW wel aan.
 - Marcel kan voorbeelden geven van APIs uit de wereld van
   raadsinformatie, maar hij tekent daarbij aan dat die nog niet
   bestaan.
 - Pieter adviseert eens te kijken naar DSO implementaties met DigiKoppeling en de manier waarop KOOP grote berichten uitwisselt.
 - Liesbeth betwijfelt dat we '*het*' voorbeeld ooit gaan vinden omdat we maar steeds vanuit de oplossing denken.
 
 Liesbeth vraagt wie bij de overheid eigenlijk het beleid maakt voor de ontsluiting van gegevens. Gino antwoordt dat minBZK samen met VNG werkt aan een visie voor een nieuwe infrastructuur digitale overheid die het zwaartepunt moet verschuiven van gegevens *halen* naar gegevens *brengen*.
 
Liesbeth merkt op dat we in deze werkgroep waarschijnlijk te ambitieus willen zijn. Redenerend vanuit een oplossing pretenderen we bestuurders ervan te overtuigen dat het gegevenslandschap anders moet. Terwijl het maar de vraag is óf het gegevenslandschap anders moet, en zo ja, hoe. We leunen teveel op de technische voordelen van het beheren van data bij de bron en hebben te weinig oog voor andere aspecten die meespelen zoals wetgeving.

Liesbeth pleit ervoor om de scope van de API strategie te beperken tot de toepassing van APIs en niet te sturen op een verandering van het gegevenslandschap in het algemeen. 
Dit zou het ook makkelijker moeten maken om bij organisaties draagvlak te vinden voor ondertekening van het manifest.

Dit leek de aanwezigen van de werkgroep een goed idee. Han gaat het werkdocument overeenkomstig aanpassen en in de volgende bijeenkomst komen wij hierop terug.

## Overig
Pieter en Han delen dat er gesprekken gaande zijn tussen Logius en Common Ground over de relatie tussen [DigiKoppeling](https://www.digitaleoverheid.nl/overzicht-van-alle-onderwerpen/basisregistraties-en-stelselafspraken/stelselvoorzieningen/digikoppeling/) en [NLX](https://www.nlx.io/). De groep geeft aan interesse te hebben in een presentatie en discussie van dit thema in een volgende bijeenkomst.
