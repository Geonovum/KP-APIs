# Visie (nieuw concept).

### Het nut van API's
_API's bieden de overheid de kans om data snel, eenvoudig en in real-time aan te bieden._

**Bestaande tekst (schrappen?):** _Maatschappelijke uitdagingen veranderen en het boeken van vooruitgang wordt steeds meer als coproductie van overheid, maatschappelijke organisaties, bedrijven en burgers opgepakt. De rol van de overheid is daarbij belangrijk. Burgers zijn lang alleen als klant, als afnemer van overheidsdiensten, gezien._ 

**Toevoeging EW**: De samenleving verwacht een open overheid. De data die de overheid voor het uitvoeren van haar taken verzamelt wordt nu al [voor hergebruik beschikbaar gemaakt](https://data.overheid.nl/). Nu wordt data nog vaak als bestand beschikbaar gemaakt waarbij het aan de gebruiker is de data te vinden, binnen te halen en te verwerken. API's kunnen ook hier het gebruiksgemak voor de burger verbeteren.

**Bestaande tekst**: De overheid moet wendbaarder worden om meer met burgers, maatschappelijke organisaties en bedrijven te kunnen meedenken en samenwerken. Tegelijk blijven bestaande overheidsdiensten van belang. De overheid is traditioneel georganiseerd in beleidskolommen en gespecialiseerde uitvoeringsorganisaties. Voor de nieuwe maatschappelijke uitdagingen moet de overheidsdienstverlening echter meer rond de burger en ondernemer worden georganiseerd. 

**Bestaande tekst (vervangen door versie EW?)**
### Een wendbare informatievoorziening ondersteunt
Een eenvoudiger, flexibeler en slimmer ingerichte informatievoorziening faciliteert de overheid hierbij. Dit is hard nodig nu in hoog tempo meer data verzameld en opgeslagen wordt en de vraag om data en het datagebruik toenemen. Dit past ook bij de [Europese datastrategie](https://eur-lex.europa.eu/legal-content/NL/TXT/PDF/?uri=CELEX:52020DC0066&from=NL). Hierin wordt een voorstel gedaan voor een [richtlijn](https://eur-lex.europa.eu/legal-content/NL/TXT/PDF/?uri=CELEX:52020DC0066&from=NL) inzake open data en hergebruik van overheidsinformatie. De huidige inrichting van de informatievoorziening van de overheid brengt een aantal beperkingen met zich mee. Als eerste worden er veel onnodige kopieën van dezelfde data gemaakt. Hierdoor ontstaat er vervuiling van de data, waardoor de data onbetrouwbaar en dus minder bruikbaar wordt. Ook ontbreekt het aan technische interoperabiliteit en samenwerking. Dit zorgt voor gebrek aan initiatieven om (deel)oplossingen samen te brengen en op te schalen. Momenteel is API-technologie de meest gebruikelijke manier om tussen verschillende organisaties en systemen data uit te wisselen. De overheid loopt achter in de adoptie van deze technologie.

**Voorgestelde versie EW**
### Een wendbare informatievoorziening
Een eenvoudiger, flexibeler en slimmer ingerichte informatievoorziening faciliteert de overheid hierbij. Dit is hard nodig nu in hoog tempo meer data verzameld en opgeslagen wordt en de vraag om data en het datagebruik toenemen. Dit past ook bij de [Europese datastrategie](https://commission.europa.eu/strategy-and-policy/priorities-2019-2024/europe-fit-digital-age/european-data-strategy_en). De  [Data Governance Regulation](https://digital-strategy.ec.europa.eu/en/policies/data-governance-act) en de [Data act](https://digital-strategy.ec.europa.eu/en/policies/data-act) maken deel uit van deze strategie. Het eindrapport van het _API guidelines for government_ project [An Application Programming Interface (API) framework for digital government](https://op.europa.eu/en/publication-detail/-/publication/0e262d9b-ca32-11ea-adf7-01aa75ed71a1) geeft een aantal voorstellen voor API toepassing voor overheden zoals _Align APIs with policy goals_ en _Measure policy impacts of APIs_. 

Binnen Nederland kunnen we beleidsdoelen met toepassing van API's beter mogelijk maken zoals de [Interbestuurlijke Datastrategie](https://realisatieibds.pleio.nl/), en dan vooral het Federatief Data Stelsel. In de [Staat van de Uitvoering](https://staatvandeuitvoering.nl/) is een oproep opgenomen _Breng gegevensuitwisseling tussen publieke dienstverleners nu echt op gang_. Deze gegevensuitwisseling kan juist met API's worden gefaciliteerd.

**Bestaande tekst**: De overheid biedt in initiatieven zoals Haal Centraal, Common Ground en het Digitaal Stelsel Omgevingswet al API’s aan om applicaties en gegevensbronnen te ontsluiten. De overheid doet door deze initiatieven kennis en expertise op over het gebruik van API’s. In onze visie zal de overheid deze beweging voortzetten. De komende jaren wordt data door de overheid steeds vaker veilig en efficiënt beschikbaar gesteld en maken applicaties daarvan gebruik. Data blijft bij de bron, blijft daar bewaard en wordt daar opgehaald wanneer het nodig is. De toegang tot data wordt zo ontdaan van de complexiteit van achterliggende organisaties en systemen waarin data veelal nu nog besloten ligt.

### Afspraken en standaardisatie API’s sleutel tot succes
Afspraken en standaardisatie bieden aanbieders handvatten om hun API’s te ontwerpen, te beveiligen en toegankelijk te maken. Dat voorkomt dat iedere aanbieder het ‘wiel opnieuw moet uitvinden’. Zo zijn API’s door afspraken over de publicatie van de specificaties voor afnemers op een uniforme en voorspelbare manier vindbaar. En zijn API’s door afspraken en standaarden over authenticatie, autorisatie, logging en andere specificaties beter en op een uniforme manier toegankelijk en bruikbaar. Het gebruik van de afspraken en standaarden door aanbieders vergemakkelijkt het gebruik van API’s voor afnemers. Dit geeft aanbieders het vertrouwen dat hun API’s door afnemers op een bekende voorspelbare manier te gebruiken zijn. Daarnaast maken afspraken en standaarden het mogelijk om aan te geven of API’s aan minimumvereisten voldoen. Daarmee neemt het vertrouwen van afnemers in de kwaliteit van API’s toe.

Nu het gebruik van API’s in opmars is, is het van belang de te hanteren afspraken en standaarden te bepalen. Door onduidelijkheid blijven initiatieven achter of gaan initiatieven een eigen weg. Een API-strategie voor de Nederlandse overheid kan deze noodzakelijke helderheid bieden.


### Visie op het Kennisplatform API’s
Het Kennisplatform API’s wil de adoptie van API’s stimuleren en brengt daartoe partijen samen. Het Kennisplatform API’s is dé plek voor overheden om afspraken over de toepassing van API’s te maken en om standaardisatie te bevorderen. Aanbieders van API’s krijgen handvatten waarmee zij hun API’s vorm kunnen geven. Afnemers van API’s profiteren door een meer uniform aanbod van API’s. Het Kennisplatform API’s streeft naar gedragen uitgangspunten voor technische interoperabiliteit, vindbaarheid, toegang, aansluitvoorwaarden en andere afspraken voor het aanbieden en gebruiken van API’s. Deze afspraken worden voorbereidt in drie werkgroepen:
1. architectuur,
2. beveiliging, en
3. design rules.
