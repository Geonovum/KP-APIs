# Werkgroep API Strategie en Beleid
Verslag van de virtuele bijeenkomst van **28 oktober 2021**

## Aanwezig
Publieke sector, op alfabetische volgorde van organisatie:
Redouan Ahaloui (Forum Standaardisatie), Tjitske Helmich (Inspectie Erfgoed en Overheid), Frank Terpstra (Geonovum), Frans Smit (Inspectie Erfgoed en Overheid), Marcel Tulen (SVB), Martin van der Plas (Logius) , Gerard Kreuk (SVB), Jeroen Temme en Michiel Trimpe (gemeente Amsterdam), Paul Zeef (minBZK), Trudi Zegveld (gemeente Venlo)

Jeroen Prins (Politie)

## Afgemeld
Edward Nuiten (gemeente Rotterdam), Gershon Janssen (VNG), Roelien Drent (KvK)

## Mededelingen
Paul Zeef geeft aan dat er een vervanger voor Gino Laan is. De vervanger is een bekende in het netwerk en zal ook eind dit jaar aanhaken bij de werkgroep. 

## Verslag bijeenkomst van 31 augustus 2021
De aanwezigen hadden geen aanvullingen of opmerkingen op het [verslag van de virtuele bijeenkomst op 31 augustus 2021](https://github.com/Geonovum/KP-APIs/blob/master/Werkgroep%20API%20strategie%20en%20beleid/Verslagen/Verslag%2020210831%20WG%20Strategie%20en%20Beleid.md).

## Samenvatting afgelopen maanden
Aan het begin van de bijeenkomst gaf Redouan een korte samenvatting van de bijeenkomst. Het [werkdocument](https://github.com/Geonovum/KP-APIs/blob/master/Werkgroep%20API%20strategie%20en%20beleid/Werkversie/api-strategie-overheid.md) is sinds de vorige bijeenkomst op punten aangepast. Ook is een redactieslag geweest op het document. Het document is gepubliceerd als consultatieversie [gepubliceerd](https://docs.geostandaarden.nl/api/API-Strategie/#api-strategie-voor-de-overheid). 

## Waar staan we
Redouan geeft toelichting over de binnengekomen reacties tijdens de consultatieperiode. De consultatieperiode liep van 15 september tot 13 oktober. Er zijn geen directe schriftelijke reacties gekomen. Wel zijn er op verzoek Kamer van Koophandel (KvK) en VNG gesprekken gevoerd. 

- KvK
Frank, Jan van Gelderen en Redouan hebben in oktober gesproken met de KvK. Het gesprek ging met name over het onderdeel visie en het onderdeel dat er gecentraliseerde partijen worden genoemd. Het belangrijkste punt is dat er een link ontbreekt met de Europese data- en cyberstrategie. De [datastrategie](https://ec.europa.eu/info/strategy/priorities-2019-2024/europe-fit-digital-age/european-data-strategy_en) is vorig jaar vastgelegd en de [Cyberstrategie](https://digital-strategy.ec.europa.eu/en/policies/cybersecurity-strategy) wordt dit jaar nog vastgelegd. De wens is om hier een koppeling mee te maken. Verder kwamen er nog onderwerpen langst over het gebruik van open data en de betekenis hiervan (zie ook high value data sets). Aanvullend kwam er ook een vraag om veiligheid en privacy expliciet te maken in het stuk. Er is met de KvK afgesproken om er ook formele reactie van te maken en dit ook te incorporeren in het HF2. 

- **Paul**: geeft aan dat de termen wel bekend zijn bij BZK en EZK, maar niet direct in dit verband. Het is wel goed om dit koppelen maar kan ook lastig zijn om alle onderdelen bij te houden.
- **Redouan**: geeft aan dat we moeten waken om geen onderdelen te kopieren die elders al goed belegd zijn. Als het document / HF te groot wordt, dan verliest het zijn waarde.
- **Frank**: geeft aan dat ook vooral moeten kijken naar de meest aansprekende beleidstukken en kunnen dan ook genoemd worden. De voorbeelden van de KvK zijn echter ook te begrijpen en zijn overeenstemmend met de gesprekken met de VNG. Het is wel een punt van zorg om niet teveel uit te wijden en document wel kort te houden.
- **Martin**: geeft aan dat die link in de bestaande tekst nu ook best te leggen is. Zo wordt in de tekst "data" genoemd, hier kun best die link dan ook leggen en zou het voldoende moeten zijn. Hij geeft aan hier best een aantal zinnen voor te willen leveren. 
- **Marcel T**: geeft aan dat we wel zeker moeten naar wat / wel niet verplicht is, als het verplicht is dan moeten we het zeker opnemen en is het geen kwestie van keus.

- VNG
Frank en Redouan hebben afzonderlijk ook met de VNG gesproken. VNG gaf aan zich goed te herkennen in het HF. Echter zou er vanuit de visie ook wat context geschetst moeten worden, ook vanuit een internationaal (EU) perspectief. Dit ontbreekt nog en zou nog toegevoegd moeten worden. VNG wil hier graag een kort stuk voor willen aanleveren. Inmiddels is er ook voor volgende week een afspraak gemaakt met o.a. Eelco Hoting om het stuk aan te scherpen met de opmerkingen.

- **Frank en Redouan**: geven aan dat de opmerking goed aansluit op de opmerkingen van de KvK. Hiermee kunnen we het commentaar dan ook goed combineren. 
- **Jeroen**: geeft aan dat wel moeten waken over "context". Context kan goed zijn, maar kan juist voor organisaties een reden zijn niet mee te doen.
- **Paul**: beaamt dit maar geeft ook dat dit opgelost kan worden door die context als 1 of 2 voorbeelden te positioneren inplv "de context".
- **Paul**: biedt aan om ook enkele zinnen aan te leveren die hier mogelijk goed op aan sluiten. 
- **Redouan**: geeft aan dat het commentaar nog in officiele vorm ook op Github zal komen, volgende week meer.

## Intentieverklaring en ondertekeningmoment
Redouan stelt dat organisaties hier in feite de API Strategie tekent, waarvan de technische onderdelen toch al verplicht zijn volgens het 'pas toe of leg uit' beleid van de digitale overheid. Intentieverklaring bestaat uit vier punten en er zijn geen directe commentaren uit het consultatie gekomen. Wel zal er op 24 november een event georganiseerd worden waarin we in de middag het document zullen laten ondertekenen. Vooralsnog zal dit event fysiek plaatsvinden, maar afhankelijk van de Covid ontwikkelingen zal dit nog mogelijk veranderd worden. 

- **Redouan**: geeft aan dat we bijna bij het stadium zijn waar we het document moeten laten onderteken door bestuurders (met inachtneming van de aankomende wijzigingen). Redouan vraagt aan de aanwezige of hier nog vragen of opmerkingen over zijn. Redouan zoomt ook in op de mogelijke partijen die al sowieso kunnen ondertekenen. 
- **Paul**: geeft aan dat de discussie wie wel/niet moet onderteken ook eerder is besproken bij het ondertekenen van het manifest. 
- **Redouan**: We moeten goed kijken wie we vragen en ook de symbolische waarde hiervan niet onderschatten. 
- **Frank**: geeft aan om specifiek de vraag te stellen of het document (met inachtneming van de wijzigingen) wil onderteken en zo ja, of dat kan in de middag van de 24ste van november.
- **Paul**: geeft aan dat BZK dit mogelijk wel kan doen, maar de voorkeur ook zeker heeft om de vervanger van Gino Laan hier nog goed naar te laten kijken. Eventueel kan dan in december de ondertekening plaatsvinden door BZK. 
- **Martin**: zal ook nog dit ook nog eens navragen hoe dat zit bij Logius.
- **Frank**: reageert op Martin dat Yvonne ook het manifest van 2 jaar geleden heeft getekend.
- **Redouan**: geeft aan dat Larissa het voor het Forum Standaardisatie zal doen.

Redouan zal als actie een mail naar alle personen die zijn aangehaakt bij de werkgroep de vraag te stellen of hun organisatie het document willen ondertekenen en of dit mogelijk is in de middag van 24 november in Den Haag.


## Wat verder ter tafel komt
- **Paul**: geeft aan dat BZK ook bezig met een opdracht om developer.overheid een nieuwe impuls te geven, zoals een verrijking van open source o.a.
- **Redouan**: geeft aan dat Forum Standaardisatie ook een opdracht heeft uitstaan en dat de opdracht van BZK is afgestemd.
