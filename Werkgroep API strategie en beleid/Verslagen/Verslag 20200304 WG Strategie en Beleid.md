## Resultaten uit de sessie API Strategie en Beleid van 4 maart 2020

Vorig jaar publiceerde het [Kennisplatform APIs](https://www.geonovum.nl/themas/kennisplatform-apis) de [API Strategie](https://docs.geostandaarden.nl/api/API-Strategie/) voor de overheid. Deze richtte zich vooral op technische aspecten zoals de API Design Rules, technische extensies, het OAuth profiel en architectuur. Een echte strategie is het (nog) niet en de naam 'API Strategie' geeft daarom verwarring.

Verschillende organisaties binnen de overheid werken wel aan API strategie en beleid. Bijvoorbeeld het ministerie van [Binnenlandse Zaken en Koninkrijksrelaties](https://www.digitaleoverheid.nl/nieuws/developers-portal-wordt-verzamelplaats-van-apis/), Logius ([Digikoppeling](https://www.logius.nl/diensten/digikoppeling)), VNG Realisatie ([Common Ground](https://commonground.nl/)), een aantal gemeenten ([Haal Centraal](https://www.vngrealisatie.nl/nieuws/start-programma-haal-centraal)) en het [Digitaal Stelsel Omgevingswet](https://aandeslagmetdeomgevingswet.nl/digitaal-stelsel/aansluiten/standaarden/api-en-uri-strategie/).

De nieuwe werkgroep API Strategie en Beleid van het Kennisplatform APIs heeft als doel om een (echte) API Strategie voor de overheid te formuleren. Daarbij gaan we uit van de bestaande initiatieven die hierboven genoemd staan. Hiervoor hebben we  met de ongeveer 40 aanwezigen in de sessie *API Strategie en Beleid* een aantal vragen besproken:
 - Welk doel heeft een API strategie voor de overheid?
 - Waaruit zou zo'n API strategie moeten bestaan?
 - Hoe maken we een API strategie voor de overheid?
 - Welke rol moet het Kennisplatform APIs hierin spelen?
 - Hoe zorgen we dat de overheid de API strategie gaat toepassen?

Hieronder worden de antwoorden weergegeven die de deelnemers tijdens de sessie zelf konden formuleren op hun mobiele telefoon. De antwoorden zijn niet bewerkt maar wel gegroepeerd naar concept.

Negen deelnemers aan de sessie gaven aan dat ze willen bijdragen aan de werkgroep API Strategie en Beleid van het Kennisplatform APIs. Als u wilt meedenken over een API strategie voor de overheid, kunt u contact opnemen met Han Zuidweg van het Forum Standaardisatie (han.zuidweg@forumstandaardisatie.nl).

## Welk doel heeft een API strategie voor de overheid?

### Duidelijkheid

 - Duidelijkheid bieden aan de markt.
 - Eenduidigheid richting burger.
 - Duidelijkheid over ontsluiten data.
 - Zie de definitie van 'strategie': een plan om een visie of doelstelling te bereiken. Begin dus met visie en doel.

### Eenduidigheid

 - Uniforme API dienstverlening vanuit overheid.
 - Uniformiteit organiseren.
 - Eenduidige oplossing.
 - Convergeren.
 - Neuzen van alle overheden dezelfde kant op.
 - Afstemming onderling realiseren.
 - Zonder strategie ongeleid projectiel.
 - Wildgroei. En: sturing voor publiek-private en misschien zelfs publieke sectoren.
 - Verbinden van verschillende initiatieven.
 - Standaardisatie.

### Hergebruik
 - Het wiel niet 350 keer uitvinden.
 - Moeten uitkijken dat we niet hetzelfde gaan doen.
 - Nadere invulling Common Ground - 5-laagsarchitectuur.

### Draagvlak
 - Brede adoptie.
 - Draagvlak bij bestuurders.

### Betere dienstverlening
 - Betere en makkelijkere gegevensuitwisseling.
 - Snellere *time-to-market* dienstverlening.
 - Beter intern samenwerken en met de omgeving.
 - Stroomlijnen van mensen en middelen zodat er veilig en efficiënt gewerkt kan worden.
 -  Zinvolle APIs.
 - Interconnectiviteit.
 - Betere ontsluiting naar Europa.
 - Breder gebruik van *real-time* data.
 - Voorkom API spaghetti.
 - Om snel en effectief tot een 'programmeerbare' overheid te komen.
 - Doelstellingen rondom digitale dienstverlening behalen.
 - Wendbaarheid.
 - Kwaliteitseisen data garanderen.
 - Vendor lock-in voorkomen.
 - Aansluiting kernsystemen, klantinteractie, eigenaarschap, development platform, digital services cloud.
 - Eigenaarschap; klanten panels; digital services cloud.
 - Standaardisatie.
 - Combinatie van standaarden en best practices. Goede  voorbeelden geven
tactiek.

## Waar bestaat een API strategie uit?

### Hoofdpunten

 - Visie en doelstelling.
 - Roadmap.
 - Definities.
 - Keuzes.
 - Richtlijnen.
 - Standaarden.
 - Randvoorwaarden.
 - Governance.
 - Praatplaten.
 
 ### Toelichting
 
 - Helder beeld van wat er gaat komen.
 - Stip op horizon én de weg er naartoe.
 - Aanvalsplan voor het bevrijden van data t.b.v. de dienstverlening (intern en extern).
 - Richtinggevend kader dat handvatten biedt voor het maken van afspraken met ketenpartners.
 - Beleid voor een organisatie hoe APIs gebruikt/geïmplementeerd moeten worden in de organisatie.
 - Een overheidsbrede uiteenzetting wat we verstaan onder het werken/ontwikkelen met API's.
 - Samenhang met andere strategie -architecturen.
 - Compliancy op gebied van privacy en veiligheid, overeenstemming tussen organisaties en hoe handhaaf je de strategie.
 - Een set principes waar in duidelijk wordt hoe we komen waar we wezen willen onder welke voorwaarden.
 - Hoofdlijnen aanpak om de API in de praktijk succesvol te maken.
 - Welke registraties moeten benaderd kunnen worden en welke api's moeten daarvoor komen.
 - Kleine kern schrijft o.b.v. input bredere groep.

## Hoe maken we een API strategie voor de overheid?

### Start met de vragen

 - Eerst bekijken waarom wij dit willen, goede voorbeelden dan bekijken en daar van leren.
 -  Wie is opdrachtgever? Wie stelt vast? Wie communiceert?
 - Waar wil de informatievoorziening van de overheid over 7(?) jaar staan? Welke rol spelen API's daarin? Hoe komen we daar, consequenties keuzes?
 - Je als overheid eerst afvragen of het realistisch
   is wat je wil bereiken. 

### Draagvlak creëren

 - Door draagvlak te creëren.
 - Door verschillende lagen van de overheid te betrekken.
 -  In een participatief proces, dan wordt het een strategie van ons allemaal.

### Aanpak

 - Storytelling.
 - Niet alleen denken, ook doen.
 - Maak helder onderscheid tussen business enerzijds (divers), en de informatie en techniek anderzijds (eenduidig)
 -  Gemeenschappelijk referentiekader.
 - Aansluiting kernsystemen, klantinteractie, eigenaarschap, development platform, digital services cloud.
 - Verplichten, handhaven en heel belangrijk: elkaar helpen. 
 - Kijk vooral over landsgrenzen heen.

## Welke rol moet het Kennisplatform hebben?
We vroegen de deelnemers aan de sessie welke rol zij zien voor het Kennisplatform APIs bij de definitie van een API strategie. De antwoorden waren als volgt:
 - Coördineren van de verschillende initiatieven om een API strategie te definiëren: 73%
 - Inventariseren van verschillende API strategieën: 61%
 - Uitvoeren van de API strategieën die door andere groepen (bijvoorbeeld Common Ground of DSO) worden geformuleerd: 6%
 - Geen van allen: 6%

De meeste respondenten vinden dat het Kennisplatform APIs zowel een *coördinerende* als een inventariserende rol moet hebben. Geen van de aanwezigen vindt dat het Kennisplatform APIs slechts bestaande initiatieven moet inventariseren of uitvoeren, en daarbij de coördinatie aan anderen (bijvoorbeeld het ministerie van Binnenlandse Zaken en Koninkrijksrelaties) moet overlaten.
De medewerkers die '*geen van allen*' hadden ingevuld, suggereerden alternatieven zoals een verbindende of faciliterende rol.

## Hoe zorgen we dat de API strategie toegepast wordt?

### Betrekken

 - Participatief actieonderzoek (brengt de gemeenschap in beweging).
 - Zorg dat alle stakeholders zijn betrokken bij strategie vorming en uitvoering.
 - Betrekken bij definiëren.
 - Bedien ieders belang ermee.
 - Draagvlak en gemeenschappelijk belang.
 - De partijen die de API strategie committeren zich tot het toepassen.

### Verleiden

 - Make them clear; What's in it for me?
 - Leg de winstpakkers goed uit.
 - Sturen en inspelen op intrinsieke motivatie.
 - Deel de successen, inspireer en verleid.
 - Show & Tell.
 - Helpen.

### Verplichten

 - Standaarden verplichten in aanbestedingen.
 - Europees afspreken en dan verplichten: werkt heel goed.

### En verder

 - API manifest op één A4.
 - Door 'sterk merk' denken.
 - Maak het begrijpelijk voor bestuurlijk niveau binnen organisaties.
 - Toepasbare kennis simpel te vinden via Kennisplatform.
 - Zorgen dat gegevensdefinities gestandaardiseerd worden.
 - Maak er geen dogma van.

